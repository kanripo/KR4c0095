# -*- mode: mandoku-view -*-
#+TITLE: 司空表聖文集
#+DATE: 2015-09-23 10:18:59
#+PROPERTY: JUAN 10

<md:KR4c0095_SBCK_010-16a>¶
<md:KR4c0095_SBCK_000-1a>¶
<pb:KR4c0095_WYG_000-1a>
欽定四庫全書　　　　　集部二
　司空表聖文集　¶　　　　¶¶¶别集類一¶¶¶(唐/)
　　提要
　　　　(臣/)等謹案<md:KR4c0095_SBCK_000-1b>¶司空表聖文集十巻唐司空圖撰
　　　　表聖圖字也河中虞鄉人於僖宗時知制誥
　　　　為中書舍人旋解職去晩自號耐辱居士朱
　　　　全忠召之力拒不出及全忠僭位遂不食而
　　　　死唐書列之卓行傳圖所著詩曰一鳴集¶別
<pb:KR4c0095_WYG_000-1b>
　　　　行於世此十巻其文集也¶尚有唐代舊格無
　　　¶　五季猥襍之習集内¶韓建徳政碑¶五代史謂
　　　　乾寧三年昭宗幸華州所立還朝乃封建潁
　　　　川郡王而碑稱為乾寧元年立已書建為潁
　　　　川郡王葢史之誤其時建方強横昭宗不得
　　　　已而譽之奉敕為文詞多誡飭足見其剛正
　　　　之氣矣又集内解縣新城碑¶為王重榮作河
　　　　中生祠碑為其弟重盈作宋祁遂謂重榮父
<pb:KR4c0095_WYG_000-2a>
　　　　子雅重圖嘗為作碑今考其文亦皆奉勅所
　　　　為事非得已不足以為圖病也陳繼儒太平
　　　　清話載耐辱居士墨竹筆銘此集無之其銘
　　　　序云咸通二年余登進士叨職史館按唐制
　　　　進士無即入史館者圖成進士在咸通末出
　　　　依王凝為幕職本傳甚明焉有職史館之事
　　　　又云自後召拜禮部員外郎遷知制誥尋以
　　　　中書舍人拜禮户二侍無日不與竹對按序
<pb:KR4c0095_WYG_000-2b>
　　　　稱墨竹種於長安圖知制誥中書舍人乃僖
　　　　宗次鳳翔時其為兵部侍郎又當昭宗在華
　　　　州時何由得與竹對况圖身為唐死年七十¶
　　　　二而序乃云今為梁庚寅余年八十有二其
　　　　為偽撰益明矣是編舊本前後八巻皆題為
　　　　襍著¶六巻獨題曰碑寔則他巻亦有碑文例
　　　　殊叢脞今併削之云乾隆四十三年八月恭
　　　　校上
<pb:KR4c0095_WYG_000-3a>
　　<md:KR4c0095_SBCK_000-4b>¶　　　　　　　　總纂官(臣/)紀昀(臣/)陸錫¶熊(臣/)孫士毅
　　　　　　　¶　　　　　總¶　校　官　(臣/)陸　費　墀


<pb:KR4c0095_WYG_001-1a>
欽定四庫全書
　司空表聖文集巻一¶　<md:KR4c0095_SBCK_001-1a>¶　　唐　司空圖　撰
　¶　雜著¶
　　　將儒　　　　　　　銘秦坑
　　　紀恩門宣城遺事　　辯楚刑
　　　容城侯傳　　　　　移雨神
　　　議華夷　　　　　　上譙公書
　　　天用　　　　　　　與王駕評詩
<pb:KR4c0095_WYG_001-1b>
　　　說鷰
　　　　將儒¶
儒以將道肥其内也武以將威肅其外也未有内自瘠¶
而外能勸者焉嗟乎古之用儒其所寄誠重矣儒之將¶
道必欲張其治也獨將之不足侈其道故分巳之任以¶
寄於人亦猶資衆力以夷大路綽綽然其甚闢也如有¶
用於時者天下不㡬於治哉嗟乎後之為儒其力寖<md:KR4c0095_SBCK_001-1b>¶羸
矣簡固以自持窘密而多塞知所以任之於巳不知¶所
<pb:KR4c0095_WYG_001-2a>
以任之於人而責之故雖用於時道亦削然不喻將¶儒
之權耳且古之言兵必本之仁義反是則一决之勇¶未
足為武一智之謀足以奪其機矧兼吾道以制於未¶萌
哉嗟乎道之不可振也久矣儒失其柄武玩其威吾¶道
益孤勢果易凌於物削之又削以至於庸妄於¶武可也
必將反是請先將儒¶
　　　　銘秦坑<md:KR4c0095_SBCK_001-2a>¶秦術戾儒厥民斯酷秦儒既坑厥祀隨覆天復儒讎儒
<pb:KR4c0095_WYG_001-2b>
祀而家秦坑儒耶儒坑秦耶¶
　　　　紀恩門王公宣城遺事(凝/)¶
上四年春以大河南王公治狀宜陟詔假禮部尚書按¶
察宣歙池三郡既即治未渉時吏化民悅晝亡可為冬¶
十月賊始自同安分濟入屠至徳(在池/州)公遣將孟¶琢疾
以兵助守池州州亦有備賊少却會其黨繼至言¶扣壁
實欲轉襲南陵公揣之如其計命樊儔進扼青陽<md:KR4c0095_SBCK_001-2b>¶路儔
故自彭門分公察其健决而易敵誡之邀險無得¶輕動
<pb:KR4c0095_WYG_001-3a>
儔徑去會諜者言冦少將遁儔欲生沮之麾兵不¶顧既
而越險賊遽至軍遂委而逸間二日馳歸以敗吿¶公數
其違命立斬以狥諸將在南陵聞之者皆股慄以¶死綴
賊故青弋江得資為備(青弋在江/東南陵也)人心不搖矣公¶前命
寧國兵遮截之生得其踏白數十騎乃並山引退¶四月
兇渠復大入而都紀王涓亦自采石赴援公宴勞¶加禮
且諭之曰盗慝情詐吾盡得之矣<md:KR4c0095_SBCK_001-3a>¶今席勝而驕謂吾城
不¶勞而可掇則攘臂而來前無絲髪之礙矣若知吾堅
<pb:KR4c0095_WYG_001-3b>
壁¶待之其勢自衂將軍苐按甲稔威以伺其隟慎勿與
之¶驟戰也涓意銳自州城日趨四舍至南陵未會食而
陣¶遽死之明日中貴人自領敗卒尚四五千傷痛之聲
與¶塵埃相雜而至江南雅自怯獨幸北軍以為固及聞
涓¶敗相顧失色頼公前䇿涓不足恃拒守益嚴又城中
水¶乏而泉自躍出人心益牢竟免攻圍之患既踰月中
貴<md:KR4c0095_SBCK_001-3b>¶人阻撓無去意卒横不能禁公以書讓之曰吏之捕
蝗¶者既不克勝而且俯食於民是率暴以濟災也今將
<pb:KR4c0095_WYG_001-4a>
軍¶纂天下精兵挫於狂冦而又恣之俾民不得治其生
業¶何以稱主上所以待將軍之意哉中貴人詞詘趨發
其¶親吏入里舍毆奪民馬公乗門望之麾左右立提置
杖¶殺軍愕眙不敢留自後日夕撫循常若冦復至者其
儲¶畜繕完之利到今頼焉噫公始以傑徳峻望為時聳
服¶而夐特恢濟之心人莫能見雖不能致其道以和平
天<md:KR4c0095_SBCK_001-4a>¶下然捍境蔽鄰不涸得賦亦足濟庸而塞恨耳愚¶嘗
襲跡門下受知特異敢次見聞以開史氏之聽
<pb:KR4c0095_WYG_001-4b>
　　　　辯楚刑¶
楚謂獻璞者欺我乃連刖之酷哉曰彼獨鑒之不勝耳¶
然其嗜寳之心皆逹於卞子故連刖之無怨玉亦卒售¶
於楚國嗟乎國之嗜賢宜急於楚之嗜寳也必嗜賢
士¶心達於天下則負材求進者雖黜於見疑亦未為怨
必¶有釋其疑者則其卒用於世也可幾矣是不猶愈於
易其<md:KR4c0095_SBCK_001-4b>¶知而嫉其進者耶嗟乎刑與辱上之所以肆於下
也楚¶無嗜寶之心卞豈受刑上無嗜賢之實士豈受辱
<pb:KR4c0095_WYG_001-5a>
必待¶誡門而絶愧哉¶
　　　　容城侯傳¶
容城侯金炯者本蜀郡嚴道人附山而居同族中多見
搜¶採其先因秦時調發詣尚方輸作世苦之乃誡子孫
易¶其服色必以精厲自進後徙居上洛會郡中盧生范
生¶皆傳修煉之術委質相資因砥磨以致用上聞而器
之<md:KR4c0095_SBCK_001-5a>¶召見嘉其鑒局且謂毫髪無隠屢顧屬之厯試臺閣
號¶為明達挾奸邪以事上者見之膽慄輙自披露至於
<pb:KR4c0095_WYG_001-5b>
婦¶人女子媚嫵之態亦不能掩也其察察如此雖待¶物
無私方圓不礙然疵陋者終惡忌積毁於上以為背¶靣
不相副炯亦病於狹中不能以塵垢混其跡也竟被¶擯
斥後有月蝕之變時宫中漏下數刻上臨軒念其規益
復¶急召俾其道所以然者扣之響應不疲上異焉命以
容¶城侯奉朝請而宗人𣲖别於廣陵者炫飾求售陷為
輕<md:KR4c0095_SBCK_001-5b>¶薄子權戚中或憮然自喜則狎玩不厭至或被以組
繡¶盖便其俯仰取容雖穿鼻服役亦無恥耳既稍進炯
<pb:KR4c0095_WYG_001-6a>
又¶鄙其為人乃復以讒廢歸老於家太史公曰炯之逺
祖¶當軒轅時巳化服於祝融氏得薦於上能强記天象¶
地形草木蟲介萬殊之狀皆視諸掌握盖其術亦¶規模
洪範耳物怪遇之莫不惴息自廢後益親幸上晨¶興必
先至則與冠冕者偕進號為夀光先生不名也子¶孫稍
下衰然流寓太原者始尚𤣥亦以精鍊見重觀炯<md:KR4c0095_SBCK_001-6a>¶雖任
用兢兢惟恐失墜不善匿晦果為邪醜所嫉幾不¶能免噫
大雅君子既明且哲以保其身難矣哉
<pb:KR4c0095_WYG_001-6b>
　　　　移雨神¶
夏滿不雨民前後走神所刳羊豕而跪乞者凡三而後¶
得請民大喜且將報祀愚獨以為惑何者天以神乳育¶
百穀必時既豐然後民相率以勞(去/聲)神之勤於事而祀¶
焉今始恡其施以愁疲民是神怠天之職也必希民之¶
求而遂應是神玩天之權也既應而俾民輸怨于天歸<md:KR4c0095_SBCK_001-6b>¶惠于巳是神攘天之徳也推怨而何以為義利腥羶之
饋¶何以為仁怠天下之事何以為敬蔑是數者何以為
<pb:KR4c0095_WYG_001-7a>
神¶假曰非吾所得専然知民之情而不時請上是亦徒
偶¶於位此愚之所以惑也噫天不可終謾民不可久侮
竊為¶神危之奈何¶
　　　　議華夷¶
議天下之大勢者滯而拘古必曰固於徳剛而簡謀必¶
曰弭于威是皆不足扼阽危之機也必濟徳於謀濟謀<md:KR4c0095_SBCK_001-7a>¶於險庶幾可以夀宗社之數矣前古迂儒瞶耳援據滋¶
惑不能中今之急病而近朝有心於經制杜司徒之¶治
<pb:KR4c0095_WYG_001-7b>
道李安邑之地志元中書之安邊不謂不馳騁於古¶今
成敗之數也惟賈僕射耽并包華夷綿絡山川披¶圖摘
要繁而不瘠可謂勤而至精者矣雖然量力救時¶當置
逺荒於度外國史事有追惜而不可形於紀述者¶或闗
防戰而不守或控制議而不行或倉廪棄而不保¶利害
之效可見於斯愚是以玩而不厭也雖失之巳乆<md:KR4c0095_SBCK_001-7b>¶得不
慮哉¶
　　　　上譙公書
<pb:KR4c0095_WYG_001-8a>
再拜愚伏以布衣犯將相之威者近皆笑之指為狂愚¶
是輕薄子不能以恢然之量待今賢傑也相公得不念¶
之耶某迹拘世累而業乆於山援古勘今思有所發者¶
盖竊惟近朝據重位而勇蹈功名之列恥天下有遺才¶
直吾相國也又敢求吾相國之心所以未忍棄生民之¶望
者固非濡滯於富貴豈不以常持大柄事或阻心且<md:KR4c0095_SBCK_001-8a>¶復
弛張俾無遺恨於不朽耶愚以是竊幸有以企天下¶之
福矣雖在於至愚猶有輕慮誠以相公既當有得賢¶之
<pb:KR4c0095_WYG_001-8b>
盛將尤有惜夫自持既嘗獨决機權將尤以事不足¶問
則黨附之嫌或興而專美之道可隘耳請陳其說夫¶用
人也固得矣亦在知失之不足盖為明則偽者懲而¶實
者勸且無傷於愛士處事也固濟矣又知謀之不必¶自
我為知則聽日廣而神不勞且無傷於好謀是道¶也盖
賢哲用之而不竭相公得之而不疑坦懐至公自<md:KR4c0095_SBCK_001-8b>¶無愧
古然後文尚制科之選武先西北之虞(前年巳上/蜀相書)¶抑簡
誕以捐空峻規程而括實則因應適時之宜盡矣¶此皆
<pb:KR4c0095_WYG_001-9a>
相公夙自貯於沉實而小子雖吃悸不能面發願¶激揚
於片詞耳非為挾利之資也抑自古釣竒而售跡¶者既
多以分蹇動無所合且實必俟臨機方見其萬一¶非敢
率易併凟尊威干犯之誅則不復自同輕薄子以¶為疑
懼俟命再拜¶
　　　　天用<md:KR4c0095_SBCK_001-9a>¶材軼而鷙㨗者不待賦而後食盖濟巳之納得以自任¶
也龍雖善致風雲然必有所禀而後能施其澤吾知其
<pb:KR4c0095_WYG_001-9b>
不能自神矣苟専其用而汲汲於濟物亦將救禍之不¶
給雖川后岳靈孰敢撓其所守哉嗚呼時乎時乎盖賢
哲之¶所宜禀唯用天之用然後功雖約而濟物博¶
　　　　與王駕評詩¶
足下末伎之工雖䝉譽於哲賢亦未自足謂必俟推於¶
其類而後神躍而色揚今之贄藝者反是若即醫而靳<md:KR4c0095_SBCK_001-9b>¶其病也唯恐彼之善察藥之我攻耳以是率人以謾莫¶能
自振痛哉且工之尤者莫若伎於文章其能不¶死於詩
<pb:KR4c0095_WYG_001-10a>
者比他伎尤寡豈可容易輕較量哉國初上好文¶章雅
風特盛沈宋始興之後傑出於江寧宏思於李杜極¶矣右
丞蘇州趣味澄夐若清沇之貫逵大厯十數公抑¶又其
次元白力勍而氣孱乃都市豪估耳劉公夢得楊¶公巨
源亦各有勝會浪仙而下劉徳仁輩時得佳致亦¶足滌
煩厥後所聞徒褊淺耳河汾蟠鬰之氣宜繼有人<md:KR4c0095_SBCK_001-10a>¶今王
生者寓居其間浸漬益久五言所得長於思與境¶偕乃
詩家之所尚者則前謂必推其類豈止神躍¶色揚哉經
<pb:KR4c0095_WYG_001-10b>
亂索居得其所録尚累百篇其勤亦至矣吾¶適又自編
一鳴集且云撐霆裂月劼作者之肝脾亦當¶吾言之
無怍也道之不疑¶
　　　　說鷰¶
鷰雖同類有巧拙之目里人構其寢始就而拙者遽巢¶
其間巧者既至必搏而逐之俾之他室雖童稚亦以為<md:KR4c0095_SBCK_001-10b>¶恨里人不能决其去留者盖辨之不早辨耳噫彼之所¶
工豈能自固其室已或為拙者所逐沮人尚惜之然則
<pb:KR4c0095_WYG_001-11a>
賢¶不肖之取舍其利害於天下何如耶治亂之兆軌易
於¶此乃繫於擇先後耳可不惜哉可不戒哉¶
　
　
　
　
　
　
<pb:KR4c0095_WYG_001-11b>
　
　
　
　
　
　
　
　司空表聖文集巻一
¶
<md:KR4c0095_SBCK_002-1a>¶
<pb:KR4c0095_WYG_002-1a>
欽定四庫全書
　司空表聖文集巻二　　　唐¶　司空圖　撰
　　雜著¶
　　　與李生論詩書　　　題栁栁州集後
　　　休休亭　　　　　　山居記
　　　注愍征賦後述　　　題東漢傳後
　　　貽王進士書　　　　太原王公同州修堰記
　　　與惠生書
<pb:KR4c0095_WYG_002-1b>
　　　　與李生論詩書¶
文之難而詩之難尤難古今之喻多矣而愚以為辨於
味¶而後可以言詩也江嶺之南凡是資於適口者若醯
非¶不酸也止於酸而巳若鹺非不鹹也止於鹹而巳華
之¶人以充饑而遽輟者知其鹹酸之外醇美有所乏耳¶
彼江嶺之人習之而不辨也宜哉詩貫六義則諷諭抑<md:KR4c0095_SBCK_002-1b>¶揚渟蓄温雅皆在其間矣然直致所得以格自竒前軰¶
編集亦不專工於此矧其下者耶王右丞韋蘇州澄澹
<pb:KR4c0095_WYG_002-2a>
精緻格在其中豈妨於遒舉哉賈浪仙誠有警句視其¶
全篇意思殊餒大抵附於寒澁方可致才亦為體之不¶
備也矧其下者哉噫近而不浮逺而不盡然後可以言¶
韵外之致耳愚幼常自負既久而愈覺缺然然亦有深
造自得者如早¶春則有草嫩侵沙短氷輕著雨銷又人
家寒食月花影¶午時天(上句隔谷見雞/犬山苖接楚田)又雨微吟足思
花落夢無聊<md:KR4c0095_SBCK_002-2a>¶得於山中則有坡暖冬生笋松凉夏健人
又川明虹照¶雨樹宻鳥衝人得於江南則有戍鼓和潮
<pb:KR4c0095_WYG_002-2b>
暗船燈照島¶幽又曲塘春盡雨方響夜深船又夜短猿
悲减風和鵲¶喜靈得於塞下則有馬色經寒惨鵰聲帶
晩饑得¶於䘮亂則有驊騮思故第鸚鵡失佳人又鯨鯢
人海涸¶魑魅棘林幽得於道宫則有棊聲花院閉幡影
石幢髙¶得於夏景則有地凉清鶴夢林靜肅僧儀得於
佛寺則¶有松日明金象苔龕響木魚又觧吟僧亦俗愛
舞鶴終<md:KR4c0095_SBCK_002-2b>¶卑得於郊園則有逺陂春早滲猶有水禽飛(上/句)
(緑樹連村暗/黄¶花入麥稀)得於樂府則有晩粧留拜月春睡更生香
<pb:KR4c0095_WYG_002-3a>
得於寂¶寥則有孤螢出荒池落葉穿破屋得於愜適則
有客來¶當意愜花發遇歌成雖庶幾不濵於淺涸亦未
廢作者¶之譏訶也又七言云逃難人多分隙地放生鹿
大出寒¶林又得劍乍如添健僕亡書久似憶良朋又孤
嶼池㾗¶春漲滿小欄花韵午晴初又五更惆悵廻孤枕
猶自殘¶燈照落花(上句故國春歸未有/涯小欄髙檻别人家)又殷勤元日日
欹午<md:KR4c0095_SBCK_002-3a>¶又明年(上句甲子今重/數生涯只自憐)皆不拘於一概也盖絶句
之¶作本於詣極此外千變萬狀不知所以神而自神豈
<pb:KR4c0095_WYG_002-3b>
容易哉今足下之詩時軰固有難色倘復以全美為工¶
即知味外之㫖矣勉旃
　　¶　　題栁栁州集後¶
金之精粗考其聲皆可辨也豈清於磬而渾於鐘哉然¶
則作者為文為詩才格亦可見豈有善於此而不善於彼¶
耶愚觀文人之為詩詩人之為文始皆繫其所尚既専<md:KR4c0095_SBCK_002-3b>¶則捜研愈至故能炫其工於不朽亦猶力巨而鬭者所¶
持之器各異而皆能濟勝以為勍敵也愚嘗覧韓吏部
<pb:KR4c0095_WYG_002-4a>
歌詩數百首其驅駕氣勢若掀雷抉電撑拄於天地之¶
間物狀竒怪不得不鼔舞而狥其呼吸也其次皇甫祠¶
部文集所作亦為遒逸非無意於深宻盖或未遑耳今¶
於華下方得栁詩味其探捜之致亦深逺矣俾其窮而¶
克壽抗精極思則固非𤨏𤨏者輕可擬議其優劣又嘗¶
觀杜子美祭太尉房公文李太白佛寺碑贊宏㧞清厲<md:KR4c0095_SBCK_002-4a>¶乃
其歌詩也又張曲江五言沉鬰亦其文筆也豈相傷哉¶噫
後之學者&KR0310;淺片詞隻句未能自辨巳側目相詆訾¶矣痛
<pb:KR4c0095_WYG_002-4b>
哉因題桞桞州集之末庶禆後之評詮者無惑偏説以¶
盖其全工¶
　　　　休休亭¶
休休也美也既休而其美在焉司空氏禎貽谿休¶休亭
本濯纓也濯纓為陜軍所焚愚竄避踰紀天復癸¶亥嵗
蒲稔人安既歸葺於壞垣之中構不盈丈然遽更<md:KR4c0095_SBCK_002-4b>¶其名
者非以為竒盖謂其材一宜休也揣其分二宜休¶也且
耄而瞶三宜休也而又少而墮長而率老而迂是¶三者
<pb:KR4c0095_WYG_002-5a>
皆非救時之用又宜休也尚慮多難不能自信既¶而遇
二僧其名皆上方刻石也其一日謂吾曰¶常為汝之師
也昔矯於道銳而不固為利慾之所拘幸¶悟而悔將復
從我於谿耳且汝雖退亦常為匪人¶所嫉宜以耐辱自
警庶保其終始與靖節醉吟第其品¶級於千載之下復
何求哉因為耐辱居士歌題於亭之<md:KR4c0095_SBCK_002-5a>¶東北楹自開成丁
巳嵗七月拒今以是嵗是月作是歌¶亦樂天作傳之年
六十七休休乎且又殁而¶可以自任者不愧負於家國
<pb:KR4c0095_WYG_002-5b>
矣復何求哉天祐癸亥¶秋七月記¶咄諾休休莫莫伎倆
雖多性靈惡賴是長教閒處著休¶休莫莫一局棊一爐
藥天意時情可料度白日偏催快¶活人黄金難買堪騎
鶴若曰爾何能荅言耐辱莫¶
　　　　山居記
中條<md:KR4c0095_SBCK_002-5b>¶就蒲津東顧距虞鄉纔百里亦猶人之秀發必見¶於
眉宇之間故五峯巍然為其冠珥是谿蔚然含其濃¶英
之氣左右函洛乃滌煩濟賞之境會昌中詔毁佛宫¶以
<pb:KR4c0095_WYG_002-6a>
因為我有谷之名本以王宫廢壘在其側今司空氏易¶
之為禎陵谿亦曰禎貽云愚以家世儲善之祐集於厥¶
躬乃像刻大悲殿新構於西北隅其亭曰證因證因之¶
右其亭曰擬綸志其所著也擬綸之左其亭曰修史朂¶
其所職也西南之亭曰濯纓濯纓之窓旦鳴皆有所<md:KR4c0095_SBCK_002-6a>¶警
堂曰三詔之堂室曰九籥之室皜其壁以模玉川於¶其
間備列國朝至行清節文學英特之士庶存聳激耳¶其
上方之亭曰覧昭懸瀑之亭曰瑩心皆歸於釋氏以¶栖
<pb:KR4c0095_WYG_002-6b>
其徒愚雖不敏猶幸處於鄉里不侵不侮處於山林¶物
無夭伐亦足以庇子孫且詎知他日復睹睟容訪陳¶迹
者非今茲誓願之證哉久於斯石庶幾不昧有唐光¶啟
三年丁未嵗記¶
　　　　注愍征賦後述<md:KR4c0095_SBCK_002-6b>¶武宣之間籍顯地者雖無如梁韓數公以雅實自任而¶
能振㧞後進然士大夫宴遊之倦猶或時道文學以佽¶
助執事者而盧君尚以讒擯致憤於累千百言亦猶虎¶之
<pb:KR4c0095_WYG_002-7a>
餌毒蛟之飲鏃也其作也雖振丘林鼓溟漲不能快其¶
咆怒之氣且科爵之射設是多於彼而䘮於此¶侈於虚
而歉於實彼或充然自喜而又以拱¶黙自持曽不知設
於晷刻之間蠅翔而¶螢腐耳然則著明幸於棄黜而能
以愍征爭勍於千載之<md:KR4c0095_SBCK_002-7a>¶下吾知後之作者有嘔血不能
逮之者矣其所得何如¶於彼哉且上自聖智下至豪傑
之士得於文學者多矣¶豈一靈運之狂而可沮辱天下
之竒傑哉况面牆而悖¶繆者何翅於此耶愚前述雖恣
<pb:KR4c0095_WYG_002-7b>
道其遒壯凄艷矣而¶終不能研其才外之致是以擲筆
狂呌寄之他生又嘗¶著擢英引以雪詞人之憤其㫖亦
屬於盧君且凡禀精¶英之氣是或有智謀超出羣輩一
旦憤抑肆其筆¶舌亦猶武人逞怨於鋒刅也俾其無所
控告驅於讎敵<md:KR4c0095_SBCK_002-7b>¶必貽國家之患矣然則據權而蔽善者得
不常以此危¶慮哉¶
　　　　題東漢傳後¶
儒衣而武弁者人望而畏之是威其徳也必有操戈待
<pb:KR4c0095_WYG_002-8a>
之者矣君子之救時也必相時度力以致其用不可則¶
靜而鎭之以道訓服苟厲鋒氣果於擊搏道不能化力¶
不能制是將濟時重困故元禮之徒終致鈎黨之禍至¶
於張儉又不能引决以區區之身殘壞天<md:KR4c0095_SBCK_002-8a>¶下何禆於吾
道哉陳太丘之容衆郭有道之誘人其意¶未嘗沮物而
彼亦不厚其毒利害可見矣且鷙獸不革其¶暴麟不足
為仁也惡鳥不息其鳴鳯不足為瑞也况彼¶三子甘逞
於權豪呶呶以至於大亂哉惟據正而能¶屈巳者庶可與權
<pb:KR4c0095_WYG_002-8b>
　　　　貽王進士書¶
辱示製述孰非所宜敢不以所説陳於左右哉楚宋交¶
怨而使在其間宋人有得玊於境者遇楚使適至誇示<md:KR4c0095_SBCK_002-8b>¶之
楚人謀沮其玉請先譽於宋國既獻宋果怒曰玉産¶於
吾土而價張於吾仇是欺我也不果售今吾守道固¶窮
且竊文學之譽是邪競沽虚者之所仇嫉也吾子之才¶
固竒矣乃以所質寘於吾懐是玉者未適於市而噪者
巳¶盈於門矣必曰不投知於司空氏必曰不受知於司
<pb:KR4c0095_WYG_002-9a>
空¶氏則雖吾子之竒必足速得志於時矣舍是無他術
也¶所貺益腆不敢發柙幸詳其意勿冐時之所忌¶
　　　　太原王公同州修堰記<md:KR4c0095_SBCK_002-9a>¶洛自西北趨大河盖同原於積石伏而乃發離而復合¶
耳故其流皆渾而悍暴而難制然左輔土田賴之為膏
壤¶堰雖勞不可廢也而又振泥加厚水勢益仰上故治
之¶之勤日倍也大中末州南堰壞乆不能復比嵗旱蝗¶
闗畿尤困咸通五年太原王公自中書舍人出牧是邦
<pb:KR4c0095_WYG_002-9b>
思所以利人者無易於此乃省公用節私費僦徒賦役¶
躬親率屬得健吏於班授以成規亦既集事而中作雨¶
甚川壑會雷風蹴南而鼔之益肆狂囓雖有力者堅<md:KR4c0095_SBCK_002-9b>¶百
仞之阜亘為其防亦不能禦勢明矣必俟至誠克敷¶旁
資感效耳公晨徃河壖跪陳牢醴既而隂雲潰散功¶倍
人悦翌日堰乃成水折而東皆若𨗳而從令邑里交¶賀
合樂以迓之流聞京師中外以為國慶時國家兵役¶屢
興漕輓巳絶故自淮汴至於河潼之交百敖皆刳人¶無
<pb:KR4c0095_WYG_002-10a>
所仰視之者雖巳鼎食亦若銜餒而返農饑卒怠何¶以
振其威力哉闗中不涸之轍必本是堰公果成之以¶明
大計雖旋亦決敗而功緒足遺後人矣七年秋愚自<md:KR4c0095_SBCK_002-10a>¶蒲
獲展贄見之禮出次近坰備得其事因著於篇以彰¶勤
濟之志云¶
　　　　與惠生書¶
足下某贅於天地之間三十三年矣及覽古之賢豪事¶
跡慙企不暇則又環顧塵蔑自知不足為天下之贅也
<pb:KR4c0095_WYG_002-10b>
噫豈非才不足而强者耶雖然丈夫志業引之猶恐自¶
跼誠不敢以此為憚故文之外徃徃探治亂之本俟¶知我
者縱其狂愚以成萬一之效壯心未决俯仰人羣<md:KR4c0095_SBCK_002-10b>¶今遇先
生俾僕得以盡論願修本討源然後次第及於¶濟時之機
也唐虞之風三代非不敝也賴聖人先其極¶而變之不
滯耳秦漢而下時風益澆視之而不知其弊¶矯之而不
知其變文質莫辨法制失中侮儒必止沈儒¶必削則士
大夫雖有自負雅道者既不足以振之而又¶激時之怨
<pb:KR4c0095_WYG_002-11a>
耳漢魏之際其弊盖極懲馬融胡廣之流¶故李膺質而
峻誡何晏桓範之俗則王衍簡而清矯¶之而不和滯之
而不顧始以類聚相扇終以浮黨見嫉<md:KR4c0095_SBCK_002-11a>¶以至家國皆瘁
而不寤也悲夫故愚以為今欲應時之¶病即莫若尚通
不必叛道而攻利也隘則驅之以仇¶已樹政之基莫若
尚法不必任察而嗜刑也弛則怠¶之以陷人舍此二者
伊周不能為當今之治苟在位者¶有問於愚必先存質
以究實鎭浮而勸用使天下知有¶所竟而不自窘以罪
<pb:KR4c0095_WYG_002-11b>
時焉噫有心不能辨之於言者有¶之矣未有無其心無其
言可以垂名於不朽者且一家¶之治我是而未必皆行
也一國之政我公而未必皆行<md:KR4c0095_SBCK_002-11b>¶也就其間量可為而為
之當有以及於物不可為而不¶為亦足以見其心必曰
俟時而後濟其仁盖無心之論¶夫百人並廹於水火可
皆救之斯為幸矣不可皆救則將¶竭力救其一二耶亦
將髙拱以視之耶幸先生以質於時¶賢審其有心然後
可為編次第之説再拜
<pb:KR4c0095_WYG_002-12a>
　
　
　
　
　
　
　
　
<pb:KR4c0095_WYG_002-12b>
　
　
　
　
　
　
　
　司空表聖文集巻二
¶
<md:KR4c0095_SBCK_003-1a>¶
<pb:KR4c0095_WYG_003-1a>
欽定四庫全書
　司空表聖文集巻三　　　唐¶　司空圖　撰
　　雜著¶
　　　疑經　　　　　　　疑經後述
　　　復陳君後書　　　　與極浦書
　　　月下留丹竈　　　　與臺臣書
　　　書屏記
　　　　疑經
<pb:KR4c0095_WYG_003-1b>
經曰天王使來求金又曰求車豈天王之使私有求於¶
魯耶不然傳聞之誤耳若諸侯之使來求金則謂求¶可
矣若致天子之命徴於諸侯其可謂求耶且率土¶之人
與其貨殖皆一人之所有父之財守於其子則用¶否莫
不恭命其可謂求乎春秋之㫖尊君抑臣豈聖<md:KR4c0095_SBCK_003-1b>¶人為魯
不為周耶書云天王狩於河陽尚為晉侯諱召¶天子豈
不為周諱其過哉縱天王制用失節多取於諸¶侯如欲
垂誡則書於周史可矣若書於諸侯之史是悔¶吝其貨
<pb:KR4c0095_WYG_003-2a>
而侮慢王命也王祭亦不供矣必非聖人之文也¶若曰
王人責其稽命則曷不書曰天王使某責貢金倘¶以取
金為不文則曷不書曰天王使某來徴貢金亦¶譏在其中
矣以是疑仲尼書天王使來(句絶/)求金是使¶乎私自求而懲
之可也不然求與責文或相近傳寫文悞<md:KR4c0095_SBCK_003-2a>¶焉不爾何子
夏之徒不能措一言哉舍是而譏訶皆小¶小者爾¶
　　　　疑經後述¶
愚為詩為文一也所務得諸已而已未嘗摭拾前賢之
<pb:KR4c0095_WYG_003-2b>
謬悞然為儒證道又不可皆無也常得桞子厚封建論¶
以為三王樹置盖勢使之然又有是萇𢎞之辨意其多¶
於救時今夏縣孫郃自淮陽緘所著新文而至愚雅以
孫¶文不尚辭待之頗易及見其卜年論又聳然加敬鍾<md:KR4c0095_SBCK_003-2b>¶陵秀士陳用拙出其宗人嶽所作春秋折𠂻論數十篇¶
贍博精緻足以下視兩漢迂儒矣因激剛腸有詆經¶之
說亦疑經文誤耳盖亟於時病言或不得其中亦欲¶鼔
陳君之鋭氣當有以復於我耳時光化中興二年
<pb:KR4c0095_WYG_003-3a>
　　　　復陳君後書¶
吾既以疑經為後述矣今年夏陳君果復致累百言且¶
援榖梁之說欲以質吾吾熟視其書率意而答之足下¶
復所云云非不知也且夫謂之求則固當偕受其譏矣<md:KR4c0095_SBCK_003-3a>¶雖然舅姑之疾且餒苟力不能制其悍婦則必羸其聲¶
哀求於一飯豈忍誚之乎吾本朝之臣耳豈敢誨其包¶
茅不貢之漸耶千載之下必有知言者不多譚¶
　　　　與極浦書
<pb:KR4c0095_WYG_003-3b>
戴容州云詩家之景如藍田日暖良玉生烟可望而不¶
可置於眉睫之前也象外之象景外之景豈容易可談¶
哉然題紀之作目擊可圖體勢自别不可廢也愚近有¶
虞鄉縣樓及陌梯二篇誠非平生所得意然官路好禽<md:KR4c0095_SBCK_003-3b>¶聲
軒車駐晩程即虞鄉入境可見也又南樓山最秀北¶路邑
偏清假令作者復生亦當以著題見許其陌梯之¶作大
抵亦然浦公試為我一過縣城少留寺閣足知其¶不怍
也豈徒雪月之間哉佇歸山後看花滿眼淚迴首¶漢公
<pb:KR4c0095_WYG_003-4a>
卿人意共春風(上二句/楊庶子)¶可不以此而評之也鄭雜事不
罪章指亦望呈逹¶知非子狂筆¶
　　　　　月下留丹竈<md:KR4c0095_SBCK_003-4a>¶詩題五字乃真仙之詞也邵陽某縣人或聞其山¶實異
齋禱積稔果有蹈空而至者渉筆附楹久之乃罷¶去既
而熟視木文則字皆隱起成列矣某年中亷帥上¶聞且命鑱
其逸迹藏於郡廨其後為刺史李岫所得今¶傳於孫君
豈精契之所感致耶光啟三年秋八月既望¶愚獲覩於
<pb:KR4c0095_WYG_003-4b>
王官别業噫迹雖顯竒道必體正故為物怪¶之所中者
見之莫不洗然欲盖其事目擊可數也吾知挾¶邪佞以
冐進者亦當膽慄自廢豈俟圖鼎燃犀而後見<md:KR4c0095_SBCK_003-4b>¶奸妖之
詭態哉綴之全篇以志誠敬且期自警云泗水¶司空氏
記¶
月下留丹竈壇邊樹羽衣異香人不覺殘夜鶴分飛朝¶
㑹初元盛蓬瀛舊侣稀瑶函真跡在妖魅敢揚威¶
　　　　　與臺臣書
<pb:KR4c0095_WYG_003-5a>
中丞閣下某昔者常從其友於都邑之鄙其鄰叟有善¶
藝卉木者或從之鬻於都下未甞不亟售而返人謂之¶
曰里市所貨皆資生之所闕尚有提之汲汲而不克售<md:KR4c0095_SBCK_003-5a>¶者今叟晨往暮歸未甞少滯其所鬻何哉曰鬻植之¶道
雖本天時亦且珍於人情耳盖視其人夸其居侈¶則所
玩者必欲朝炫其葩夕味其實矣彼或以勁正自¶處所
植必慕賢良吾皆揣之各衒其所欲焉有濡滯之¶患哉
今閣下前為小宗伯實惟公之舉庶不孤吾道¶矣况憲
<pb:KR4c0095_WYG_003-5b>
府僚屬繋本朝之輕重是尤宜於慎擇也會昌¶中杜牧
之為補闕陪賀客於孔氏之門得歛袂而前言¶御史丞
風威在取人之得失乃薦邢詳焉今有邢賁者<md:KR4c0095_SBCK_003-5b>¶乃邢詳
之子雅志貞獨且以名節自任其所任其所為¶亦足觀
其所志愚以是輙有里叟之説盖待憲丞不¶薄矣且自
古推心苟不望報於其人則未有不堅於著¶效者愚所
任不私而已苟謂言者之輕而舍諸亦非敢¶以為恥又
有王駕者勲休之後於詩頗工於道頗固但¶其所知方
<pb:KR4c0095_WYG_003-6a>
在顯清之地不敢越境以輸其珍耳所與論¶詩一首亦
輙緘獻其他當俟閣下操人柄救時難而後¶敢以志英
豪之事業者逹於執事庶不驅之仇敵也再<md:KR4c0095_SBCK_003-6a>¶拜¶
　　　　書屏記¶
人之格狀或峻其心必勁心之勁則視其筆跡亦足見¶
其人矣厯代入書品者八十一人賢豪多其間不可¶誣
也國初歐陽之後繼有名公元和長慶間先大¶夫初以
詩師友兵部盧公載後事商於因題¶唱和乃以書受知
<pb:KR4c0095_WYG_003-6b>
於裴公休辟倅鍾陵乃徴拜¶侍御史退居中條時李忻
州戎亦以草𨽻著稱為計吏<md:KR4c0095_SBCK_003-6b>¶在蒲因輟所寶徐公浩真
跡一屏以為貺壽凡四十二¶幅八體皆備所題多文選
五言詩其朔風動秋¶草邊馬有歸心十數字或草或隸
尤為精絶或綴小簡¶於其下記云怒猊抉石渇驥奔泉
可以下視碧落矣先公¶清旦披翫殆廢寢食常屬戒云
正長詩英吏部筆力逸¶氣相資竒功無迹儒家之寶莫
踰此屏也但二¶者皆美神物窺愛必當奪璧於中流飛
<pb:KR4c0095_WYG_003-7a>
鋩於烈火也殆¶非子孫之所可存耳庚子嵗遇亂自虞
邑居負之置於<md:KR4c0095_SBCK_003-7a>¶王城别業丙辰春正月陜軍復入則前
後所藏¶及佛道圖記共七千四百巻與是屏皆為灰燼
痛哉¶今旅寓華下於進士姚顗所居獲覧書品及徐公¶
評論因感憤追述貽信後學具冀精於賞¶鍳者必將繼
有詮次光化三年八月三日泗水司空圖¶銜涕撰録謹
記
　
<pb:KR4c0095_WYG_003-7b>
　
　
　
　
　<md:KR4c0095_SBCK_003-7b>¶　
　
　司空表聖文集巻三
¶
<md:KR4c0095_SBCK_004-1a>¶
<pb:KR4c0095_WYG_004-1a>
欽定四庫全書
　司空表聖文集巻四　　　唐¶　司空圖　撰
　　雜著¶
　　　送草書僧歸越　　　絶麟集述
　　　答孫郃書　　　　　段章傳
　　　華夷圖　　　　　　烈婦傳
　　　説魚
　　　　送草書僧歸越
<pb:KR4c0095_WYG_004-1b>
傖荒之俗尤惡(去/聲)伎於文墨者華民流寓而至則遽¶發
其槖焚棄札牘之累以快既自容矣又仇沮繼至者¶若
不勝其怨噫是華舌夷心而又甚之者矣洎天下將¶亂
則雖吾里其風亦變盖傖荒之流民亦多矣倘或未¶化
亦其益孤不能自振苟聞志於吾伎則必躍而游之<md:KR4c0095_SBCK_004-1b>¶矧
踵門而勤請者耶𧦬光僧生於東越雖幼落於佛而¶學
無不至故逸跡遒勁之外亦恣為歌詩以導江湖沉¶欎
之氣是佛首而儒其業者也雖孟荀復生豈拒之哉¶今<md:KR4c0095_SBCK_004-2b>¶
<pb:KR4c0095_WYG_004-2a>
其㫖古之山林者必能簡於情累而後可久今吾少也¶
坌然不能自勝於胸中乃不誠於退者然亦窮而不揺¶
辱而不進者葢審已熟雖進亦不足於救時耳彼一飯
之¶罄或請濟於其隣雖童子不可以空器紿之也矧當
艱¶否之運吾君吾相方以爵秩來天下之賢才將與之
共<md:KR4c0095_SBCK_004-3a>¶拯其可沽虛而自集耶且自古賢達用舍之際當俟
至¶公物情而後天意可見雖宰執大臣之推心亦不能
察¶天下拒我之意也况足下一布衣其可獨私於我哉
<pb:KR4c0095_WYG_004-2b>
書¶曰龜從蓍從則人不違天矣足下所示勤勤如此而¶
取舍之間果致失墜是非有物亦欲沮之耶始吾自視¶
固缺薄今又益疑其不可妄進且持危之術制變之機¶
非鯫懦之所克辨也愚雖不佞亦為士大夫獨任其恥¶
者久矣其可老而冒之耶韓吏部激李桂州之不行責<md:KR4c0095_SBCK_004-3b>¶陽道州無勇雖致二賢適自困亦何救於大患哉其所¶
為者或奮而不顧匹夫匹婦亦可為之孟子所謂非不¶
能也足下粹於道義耳其間亦有未盡於僕者勿多
<pb:KR4c0095_WYG_004-3a>
繫名内殿且為歸榮足以光於逺矣永嘉西岑康樂勝
遊之最是行也為我以論詩一篇題於絶壁
　　　　絶麟集述
駕在石門年秋八月愚自闗畿竄浙上所著歌詩累千
首題於屋壁且入前集壬戌春復自擅山至此目敗痁
作火土二曜叶力攻陵可知矣冒没巳多幸無大愧固非
賫恨而有作也尚慮道釋輩見之歉然於我者盖自此
集雜言實病於負氣亦猶小星將墜則芒焰驟作且有
<pb:KR4c0095_WYG_004-3b>
聲曵其後而可駭者撑霆裂月挾之而共肆其憤固不
能自戢耳今之云云况恃白首無復顧藉然後之賢英
能喀出肺肝以示千載亦當不免斯累豈遽咄咄耶知
非子述
　　　　答孫郃書
孫君足下所貺累幅皆厚責於我是足下勤於吾道必
欲起而振之也何以克當雖然始於退者皆曰吾之必
誠也今愚獨以為不誠自訟亦誠在其中矣幸足下詳
<pb:KR4c0095_WYG_004-4a>
譚¶再拜¶
　　　　段章傳¶
段章者不知何許人咸通十年吾中第在京章以自僦¶
為馭者亦無異於他傭也夏歸蒲久之力不足以賙給¶
乃謝去廣明庚子嵗冬十二月冦犯京愚居崇義里<md:KR4c0095_SBCK_004-4a>¶九
日自里豪楊瓊所轉匿常平廩下將出羣盗繼至有¶擁
戈拒門者熟視良久乃就持吾手曰某段章也係虜¶而
來未能自脱然顧懐優養之仁今乃相遇天也某所¶主
<pb:KR4c0095_WYG_004-4b>
張將軍喜下士且幸偕往通他不且仆藉於㳿辱¶中矣
愚誓以不辱章惘然泣下導至通衢即别去愚¶因此得
自開逺門宵遁至咸陽橋得榜者韓鈞濟之乃¶抵鄠縣¶
贊曰時方治平士君子足以相濟而亂禍之作必厠役<md:KR4c0095_SBCK_004-4b>¶者乃能脱事患古人所以安不易危耳且章之服役吾¶
待以常傭耳及濵於死竟頼其義而獲免安知他日吾¶
屬報其所奉果致不愧於爾曹耶乃志於篇期以自警¶
云
<pb:KR4c0095_WYG_004-5a>
　¶　　　華夷圖¶
辨於微而能制之者勢也審於要而能備之者險也勢¶
所以决用竒之智險所以濟經久之謀雖英豪復生亦¶
毋以易此論也愚中外家世䆒天人之際而不肖者更<md:KR4c0095_SBCK_004-5a>¶文文自喜不能屈已以救時他日雖苟行亦不¶可追已
失之機矣苟危極而變當寄之後生者耳煨燼¶所殘尚
存賈僕射耽方域之志披圖校驗成敗可知以¶是懇懇
未能黙巳千載之下必有知吾言不昧者司空¶氏寮鶴
<pb:KR4c0095_WYG_004-5b>
亭記¶
　　　　烈婦傳¶
河南竇氏朝邑令畢某之妻也四年秋同民叛其帥李¶
瑭瑭走蒲令挈其孥竄望仙里既夕盗作乃仇家也捽<md:KR4c0095_SBCK_004-5b>¶令壊其首志必死之令妻蔽捍泣且拜益急乃持其袂¶
重傷猶不置令竊視竟得逃匿而免里人列狀於府賚¶
之酒帛醫亦馳乘而至幾死者數矣逮踰月方克偕全¶
愚寓居渭濱得備聞於里中梁生生言操史牘者苟遇¶和
<pb:KR4c0095_WYG_004-6a>
平日紀王庭琛瑞之美誠幸矣然傑異之操化導宗¶族
里閭俾男必為貞夫女必為烈婦是有國有家者皆¶頼
之豈徒炫於視聽哉愚以為知言乃著其事
贊¶¶曰蓄千金之貲雖止憂患尚有不安其室者况蹈危<md:KR4c0095_SBCK_004-6a>¶觸難何以相保哉且婦人女子扣盎足以駭之而白刃¶
之下獨不顧死以免其夫是果能一於所從而不悔者¶也
豈化漸之有自耶吾知為臣為妾者必繼有其人免¶貽
史氏之愧矣
<pb:KR4c0095_WYG_004-6b>
　　　　説魚¶
蒲之東七十里山秀而瘠故其水迅激不能蓄鬐介之¶
族著於方志焉王城谷司空氏曰禎貽谿其巖瀑尤為¶
峭束愚嘗𣲖著於庭欲資涵泳之翫或致於他所亦不<md:KR4c0095_SBCK_004-6b>¶更夕輙暴去前年捧詔西上復移疾華下則鄰之佛者¶
遽至言石竇泉隟魚皆充牣愚熟念竟不能䆒其説而¶
佛者謂吾乆於是溪雖才嗇而命弛然撫其愛育之心¶
足以達其物類盖斯魚之産是欲信吾心於方將耳而
<pb:KR4c0095_WYG_004-7a>
愚尚以為愧也且以為羇渉嵗而後魚集於故¶山之泉
彼能達吾之心宅幽而逺害是有物致之且惑¶愚之妄
進姑欲全吾道而退保安耳敢不自警也哉¶
　
　
　
　
　
<pb:KR4c0095_WYG_004-7b>
　
　
　
　
　
　
　
　司空表聖文集卷四
¶
<md:KR4c0095_SBCK_005-1a>¶
<pb:KR4c0095_WYG_005-1a>
欽定四庫全書
　司空表聖文集巻五　　　唐¶　司空圖　撰
　　碑¶
　　　文中子碑　　　　　盧公神道碑
　　　王公河中生祠碑
　　　　文中子碑¶
道制治之大器也儒守其器者耳故聖哲之生受任於¶
天不可斲之以就其時仲尼不用於戰國致其道於孟
<pb:KR4c0095_WYG_005-1b>
荀而傳焉得於漢成四百年之祚五胡繼亂極¶於周齊
天其或者生文中子以致聖人之用得衆賢而¶廓之以俟
我唐亦天命也故房魏數公為其<md:KR4c0095_SBCK_005-1b>¶徒恢文武之道以躋
貞觀治平之盛今三百年矣宜其¶碑
聖恢之柄授必有施巨敖之積亦惟厥時子惟善守¶賦
而不私克輔於我實為貞休之期
　　¶　　唐故太子太師致仕盧公神道碑¶
公諱某字子章范陽人盧氏出於齊齊之始祖以姬周
<pb:KR4c0095_WYG_005-2a>
克享於仁乃佐文武定天下弛刑之後其裔孫又能以¶
大義匡奉且救諸侯之患宜其百代昌盛矣及拓䟦陷¶
幽冀之域士人之整飭官姻不失其舊者推於周黨所<md:KR4c0095_SBCK_005-2a>¶為甲門髙齊思道公為黄門逺公八世祖曽祖某官祖¶
某官皆以徳義顯本朝先公諱某兼以儒術吏治厯仕¶
終某州刺史娶清河夫人生公公植徳而識致逺¶大濟
之强學發為文章故未就鄉學舉則時軰後生皆¶以為
傑出雖文塲迂滯然時者亦厯指要顯不敢徒以¶負地待
<pb:KR4c0095_WYG_005-2b>
之會府方重首薦公為主試者所強舉子未效¶其業於
主司則踵門投贄者已數百軰時宣宗鋭意文¶治白衣
稍出流類亦徃徃上門故公中選甲科籍則待<md:KR4c0095_SBCK_005-2b>¶制名臣
亦以得人為賀皆謂儒風隆替當係於公累辟¶諸侯府
亦以公去就為輕重御史丞將選僚屬逓相告¶約纔及
升班之限臺命已行太夫人在洛乞以散秩就¶養拜國
子博士分務殆十年公議所廹遷侍御史專領¶東臺之
務徴起居轉司封員外知雜事正色讜言舉劾¶不撓遷
<pb:KR4c0095_WYG_005-3a>
司勲郎中時宰所忌出倅宣武軍以緩之未更¶嵗耳入
為某曹郎遷拜萬年令大京兆每引見必優禮¶言則規
禀諸曹請事若奉嚴師其政可知也誥命極選<md:KR4c0095_SBCK_005-3a>¶所以内
訓百辟外訓四方元和中若韓李二文公裴晉¶公令狐
相國元白李淮南聮處内外制之任征伐約束¶佽助大
朝其後取人多以時望望勝則人以地優用輕¶則才以
勢軋兼而不怍乃屬於公拜某官知制誥毎渉¶筆委廉則
堂列聳眙宰相詳議大政亦俟入直乃行前¶後六年編
<pb:KR4c0095_WYG_005-3b>
録盈笥實一時之典則也丁内憂哀毁逾禮¶士大夫莫
不感傷免䘮拜陜虢觀察使兼御史中丞前¶涖是邦或
出禁旅恇畏内臣䕶軍劉重美黨類豪侈傲<md:KR4c0095_SBCK_005-3b>¶視亷使槖
奸黷貨得以自專及公至鎮待之有制重美¶雖漸歛束
故態未鋤公舉其壊政之甚面數以挫其¶鋒氣卒俛首
受教權不外奪輿人自蘇息矣遇江嶺宿兵¶邊戍乏食
滑州軍奮臂摽廻開折天旅及驟至牆下吏¶士縮慄皆
請閉闗拒守公曰彼凍餒所廹未聞肆毒吾¶因而撫之
<pb:KR4c0095_WYG_005-4a>
冀其返善若首唱其惡彼畏彰聞則懐疑蜂¶潰矣廷議
力未能制且當遏其所歸奈何及開門¶具餼勞召主將
親諭之果遽感悦而東逮出境人<md:KR4c0095_SBCK_005-4a>¶無罹其患噫古所謂
仁勇難哉其他惠愛亷平猶可徴¶諸故老初公報政當
陟且懸文柄之命權倖所沮事未¶克行及此傳聞中外
推敬故宰職得伸其所志冬十月¶拜禮部侍郎羣軰之
噪聚勢門欲以浮論籠駕主司者¶迎自咎其牙角洎入
貢署纔引明經則美稱巳譁於外¶遇大駕南幸乃中輟
<pb:KR4c0095_WYG_005-4b>
人至今惜之明年春自都潛出二¶月至中條舍於幕吏
司空圖被疾浹旬方至洛由漢隂¶詣蜀舟行迂滯尚以
後至授國子祭酒公論逾鬰拜御<md:KR4c0095_SBCK_005-4b>¶史中丞兼左丞崇㧞端
良風威益振駕廻未幾又徒歩扈¶從於寶雞至褒中岐
蜀阻兵食用俱困主相深念計無所¶施乃拜公户部尚書
領興元留後事知節度使事焚剽之¶後百姓逃竄公躬自
招撫且徴賦食山甿相勉貢輸軍¶聲大振時議以為蕭
何大勲實非公不濟上每歛容優¶異許以入輔者數矣公
<pb:KR4c0095_WYG_005-5a>
堅讓乞退至京尚以檢校司空¶太常卿疇庸遷尚書右
僕射自古澄汰稍厲多礙於時¶苟訾失實則受制羣黨
驅之仇敵反為國病矣公謂軌<md:KR4c0095_SBCK_005-5a>¶律在已足以正人未嘗
惑愛憎之言遽出升黜而尤者¶自去明恕亦彰又古所
謂得大臣之體者乎仁哉累授¶保傅尋以檢校司徒致
仕從堅請也大駕移幸公自華¶至洛天祐二年九月十
日寢疾薨於長壽佛宇享年八¶十六嗣王輟朝贈某官
諡曰某噫古之碩賢或享髙位¶上壽盖尸其柄者時顯
<pb:KR4c0095_WYG_005-5b>
至公以警於昭幽俾為善者不¶悔耳公孝於家勤於國
宜於人既如是而報應又如此¶果使後之追企者惟恐
不逮以邀福於神明然則善人<md:KR4c0095_SBCK_005-5b>¶之化於人雖没世而彌
彰矣且家邦將盛必有所繫惟¶彼感致之效當究其源
耳初公既屬文太夫人知其友愛¶諸弟且命相敦誘諸
弟子亦能相禀師就其所業及公¶中第即又孜孜指導
進取果嵗繼㨗皆籍於顯地禄養¶之榮孝敬之美一時
罕及也推是而言則詩所謂施於¶兄弟至於家邦公宜
<pb:KR4c0095_WYG_005-6a>
與聖人之徒亘百代而合契美哉¶公介弟尚書公紹尤
檢制亦能率其子弟卑㓜無違者¶仲弟治考功郎中季
弟沉右補闕從事洛都留守府葢<md:KR4c0095_SBCK_005-6a>¶世族積祜有以保持
公以其年十月某日祔𦵏於緱氏¶某鄉某里禮也夫人
姑臧郡君李氏柔順明淑叶公慈¶䘏内外孤嫠賴之獲
濟先公而終孤刑部侍郎膺實惟¶冡嗣敏材慎行而囂
競不能入弟賡左補闕整整惟謹¶目為令人有以見綿祚
無窮也自昔負大名擁大望苟¶無其實必若負重而趨
<pb:KR4c0095_WYG_005-6b>
雖非有力者擠之亦當自蹶矣¶宣懿之際士類方慶彚
征間與公别著親友之分者崱崱¶當世止有數賢皆退
可革天下之澆風進可荷天下之<md:KR4c0095_SBCK_005-6b>¶大任殁則金石之文
綴史氏之筆端豈容易而品級哉千¶載下讀吾文者必
得其人盖始知無愧耳今年秋八月奉詔過¶洛拜公牀
下明日繼謁䝉手授以詩且有釋氏多言宿¶分深之句
瞪視不言若屬意於紀述黙至感悟誓竭菲¶才况業復
謨庸三紀備熟雖有文筆之工亦莫能詳述悉¶然則刋
<pb:KR4c0095_WYG_005-7a>
爾信實門人焉得為譲銘曰¶
姜佐宗姬仁移於誼馳及厥裔亦恢四履紉絶扶㣲益¶
延世祀戰國横潰獨整士風漢氏之東植顯大忠黄門<md:KR4c0095_SBCK_005-7a>¶魁偉州黨所宗逮我太師教義足維出入允宜萬方廷¶
萃珍貺叠委待公為瑞秉文慎擇列曺驟厯乃訓百辟¶
國事洞疑王旅阻饑惟公是咨冠裳奕奕禮儀是則公¶
庸乃陟或陟或黜道之亨塞孰喜孰戚華嵩之趾吾老¶
於此壽祉皆極福善報徳昭彼日星摩地載扄鑱石張
<pb:KR4c0095_WYG_005-7b>
銘濟我淑貞朂爾後生¶
　　　　太尉瑯琊王公河中生祠碑¶
臣伏念天人之慶靜則統和於天化動則保定於<md:KR4c0095_SBCK_005-7b>¶中興
莫不肇擁元符巳濟昭登之徳旁徴幽契亦申叶¶佐之
能内佐彌綸外宣風績克延休命共贊昌期雖復¶地輔
登皇星樞誕聖八極杜斷鰲之表百靈趨駕象之¶塵信
謂元方猶勤乂至若錫戈祚土賜履專征止圖¶九合之
威亦頼五臣之佐苟任人¶之有失將履順而亦難依古
<pb:KR4c0095_WYG_005-8a>
以來亶其然矣頃者運屬履危時當勘難㝢縣尚揺於
坱圠蜫蚊方¶駭於沸騰欲拯横流是資傑出漢廷劒履
名臣之禮秩¶皆優烟閣丹青上將之風稜如在我國家
之御厯也厚<md:KR4c0095_SBCK_005-8a>¶恢周徳寛富殷人蕩千古而獨駕雄圖奄
八荒而¶同開壽域宏材搆厦常扶不㧞之基獷俗傾風
盡仰昇¶平之化皇帝明融睿作剛體乾行深研不測之
機廣被¶無私之照常經多難時亦濯征掃氛沴於靈旗
碎缾罌¶於天斧文思緯俗廓貞觀之英圖神武定基符
<pb:KR4c0095_WYG_005-8b>
開元之¶大畧克諧注意本在知臣叶風力以神謨駕昆
彭而騁¶績克綏中外保奉宗祧大順二年三月日首議
陟明累宣¶恩詔以命河中節度使王重盈加檢校太傅
兼中書令<md:KR4c0095_SBCK_005-8b>¶河汾蓄寶閥閲資祥代濟賢豪業傳詩禮自
標竒瑋難¶藏豹蔚之資本俟遭逢果振螭蟠之舉式膺
妙簡允著¶宏規不有褒崇孰明奬勸且自古英逹致用
風範相殊¶政則以理為先化則以人為本雖或議㕘草
昧名列循¶良集東觀之羣儒皆令贊象推南山之汗簡
<pb:KR4c0095_WYG_005-9a>
盡使書勲¶尚有間然孰當全美道之必合聖亦罕言大
易所謂窮¶神不行而速哲人所以垂訓不令而從盖率
以身先用¶如響應公幼推至性動必有方色養不違友
于兼備在<md:KR4c0095_SBCK_005-9a>¶閨庭而惟謹處鄉里而無尤衛公靖幼實師
儒寧妨勇¶烈英公勣貴能事長果保忠良是乃化已行
於人子也¶且移孝資忠自家移國信風行而草偃若傳
命於置郵¶故亂離以前委寄即重效彰理劇誠著讓夷
課實最於¶西河榮遂臨於分陜車未及境㓂巳陷城僵
<pb:KR4c0095_WYG_005-9b>
仆如丘煙¶埃翳日公乃唱大順振義聲招輯逋逃撫循
瘡痏誅榛¶薙梗漸闢樂郊撲魅驅狸潛消沴氣檄馳東
夏粮振西¶師四海揺心盡攝鯨呑之勢重闗失險獨當
豕突之衝<md:KR4c0095_SBCK_005-9b>¶壯我金湯剖其牙角實挫滔天之暴非徒捍
境之勤大¶冦既逃鄰封共慶遽求罷任本切歸寧堅避
成功益彰¶傑操是乃化巳行於人臣也且恤刑育物徃
哲至言盖¶於兵法之中亦叶道家之理雖戰同九地或於
危地爭先¶術用八門乃以生門為上物輕士重方保衆
<pb:KR4c0095_WYG_005-10a>
心盛衰之¶由寛猛可騐雄名震敵忌惟在於殺降隆徳
傳家慶本¶延於慎獄公明惟照意在勝殘深防巧詆之
文每用惟¶疑之典或有狂妄自掛網羅罪皆止於一身
恩必加於<md:KR4c0095_SBCK_005-10a>¶百口神明洞感福祐宜鍾是乃化巳行於宰
治也夫約¶已裕人招懐必信推誠體國嫌釁自消公實
寛𢎞且無¶猜沮每示坦夷之道不行讒佞之言延納羇
旅優容僚¶吏位雖益重謙則惟光泛愛皆周中情衆見
賔¶延偹禮耆英盡綴於詞林將畧求材劒㦸自森於武
<pb:KR4c0095_WYG_005-10b>
庫¶况當衝要時犒師徒使車旁午於軍中將迎益至羽¶
㦸交馳於境上談笑忘疲志切匡扶義惟尊戴每承詔¶
命若覲天顔亦常因拜飛章大集戎旅誓堅金石同報<md:KR4c0095_SBCK_005-10b>¶寵光保九重髙枕之無憂絶五夜甘泉之有警内則頒¶
宣朝㫖外則鎮撫人心竟用綏和到今繄頼是乃化巳¶
行於藩閫也且將圖豐逸必正本源侈與驕期莫能勝¶
弊儉惟徳固乃可移風苟曰聚人必先濟物公幼負四¶
方之志家無一擲之資意氣所傾英豪共感今則欲均
<pb:KR4c0095_WYG_005-11a>
公用不樹私恩動有常規賞無濫費上勤時貢下贍軍¶
需月未及於授衣士巳欣於挾纊農夫克敏役不奪時¶
闗市薄征法惟禦暴恩每推於近濫惠豈計於傷廉靡<md:KR4c0095_SBCK_005-11a>¶尚虚名多仍舊制雖風亭月觀不増遊玩之華而城雉¶
軍營足壯藩方之氣均能勸勇儉足養亷誡滿持全居¶
豐處約是乃化巳行於閭里也率是五者施於一方薰¶
為和氣累致嘉祥故得疵癘不生豐登相繼自竄渡河¶之
獸如驅避境之蝗禮讓俱興人有恥格征徭漸省俗¶賴
<pb:KR4c0095_WYG_005-11b>
懽康貨殖殷阜井閭填咽街無促歩巷有安歌壯千¶乘
之威稜冠三河之富盛闗防旦啟惟候鳴雞徒侣宵¶行
罕聞吠犬此盖罔存小察惟總大綱用宏寛簡之規<md:KR4c0095_SBCK_005-11b>¶克
贊雍熈之運景福元年時協正月上自將佐下逮緇黄
五¶郡聯屬四封耆艾共欣𢎞庇請建生祠牢讓累陳至
誠¶難沮五月日都押衙録事㕘軍又讓軍使特進思猷¶
請奏別立碑紀上亦俯從人願有命㣲臣伏以祀典闕¶
文朝恩特允雖或徴於近史亦宜本於衆情丞相仁傑
<pb:KR4c0095_WYG_005-12a>
之撫疲羸僕射元振之安夷夏皆留盛蹟孰繼美談豈¶
不若峻峙在前人皆仰望洪流非逺日可窺臨所以别¶
創祠堂嚴陳象設者盖皆䝉美利並荷豐功願伸報徳<md:KR4c0095_SBCK_005-12a>¶之誠别置標䖍之所且公抗衡右族著績本州顯沂水¶
之華宗煥晉陽之貴胄盤聯日下輝映闗東前脩則家¶
牒流芳後嗣則卿材森列公先君勲華早振政績頻彰¶
已結恵於鄉閭仍種恩於部伍永言積慶實異他門况¶
元昆頃鎮河潼逺推表則仲弟鎮臨此地惠愛斯人季
<pb:KR4c0095_WYG_005-12b>
弟植性謙冲宣勞宿衛次子今陜州相國能傳善教大¶
濟仁聲長子瓘故蒞平陽季子瑶今為慈牧並遵誥誡¶
皆禀亷明諸子等庭列鐘彛笥傳組綬靡忘承家之訓<md:KR4c0095_SBCK_005-12b>¶方滋視履之祥而公又領蒲之初也深自竄伏過於推¶
奉越人燻穴盖虐用賢晉國乞盟始聞定難既抗言而¶
誓衆方攬涕而登車里巷相懽風雲動色宸衷夙注寵¶
詔遽臨致闔境之永洽固本朝之是衛况家豐光烈治¶
陟殊尤流寓安得不歸士庶安得不感且自漢儀重整
<pb:KR4c0095_WYG_005-13a>
周室甫寧三畿則横被隩區九鼎則深盤王氣山河益¶
壯日月猶新心膂連營蓄雷霆於碧落股肱重鎮寄柱¶
石於東門允副分憂合膺異渥宜其恢宏棟宇瞻奉威<md:KR4c0095_SBCK_005-13a>¶容上顯聖慈下諧人欲極當時之盛美標曠古之殊榮¶
美矣哉臣跡本寓居心非昧利乆懐贊激竊聽謳謡奉¶
眷奬於絲綸素慚鴻筆圖嘉庸於簡冊先琢貞珉方備¶
編修敢辭紀述銘云¶
貞符奉我誕命惟唐跨轢三古牢籠萬方雲蒸日煦賮
<pb:KR4c0095_WYG_005-13b>
輦琛航基仁徳厚祚徳逾昌數有此移時嬰否隔海嶽¶
揺蕩人祗憤激軒傒垂衣舜勤舞戚皆安寵利誰䘏社¶
稷殷憂將變興運有開涵濡動植揮斥雲雷地岌重正<md:KR4c0095_SBCK_005-13b>¶天旋更恢疇庸乃睠共致康哉寶鼎傳銘雄圖作固儀¶
刑九牧光昭百度威濟家聲功寧國歩蒲人熈熈是禱¶
是祠孰歌且舞童頂龎眉何以祝之祝公之福險夷不¶
逾保此寵禄何以祝之祝公之壽左山右河惟公克守¶
何以祝之祝公燕喜公飲天和如酒斯㫖何以祝之祝
<pb:KR4c0095_WYG_005-14a>
公之安公安可久撫衆惟寛公之報國人亦報公提嬰¶
撫稚必敬必忠人之報公神亦報之拂灾禦暴不流不¶
移通衢共仰華構崇之峩冠傑表煦物温容蔚然喜氣<md:KR4c0095_SBCK_005-16a>¶靡<md:KR4c0095_SBCK_006-1a>¶若和風樹之可愛蒲之是頼帝慈允屬天鍳不昧條
峰顔顔城在碑在
　
　
　
<pb:KR4c0095_WYG_005-14b>
　
　
　
　
　
　
　
　司空表聖文集巻五


<pb:KR4c0095_WYG_006-1a>
欽定四庫全書
　司空表聖文集巻六　　　唐¶　司空圖　撰
　　雜著
　　　王縱追述碑¶　　　　華帥許國公徳政碑
　　　解縣新城碑
　　　　故鹽州防禦使王縱追述碑¶
夫爽貫五行粲星芒而騰列靈標萬彚挺人傑以降祥¶
式贊鴻鈞乃符𤣥感恒運絪緼之化潛融槖籥之和然
<pb:KR4c0095_WYG_006-1b>
而拂日貞松必生於喬嶽環天重器亦鑄於洪鑪水積¶
厚而化鵬門愈髙而容駟克著令緒固在華宗况自緱¶
嶺上征姬邦逺馭代為著姓人不乏賢或濟美於參墟<md:KR4c0095_SBCK_006-1b>¶或炳靈於沂水祥分鐵印系摠璇源西晉殊勲則榮¶連
邸第北朝雅望則地顯官婚貽謀各著於承家致用¶皆
光其佐命朱輪華冕豈獨推恩甲令門風實先種徳¶是
資奕葉誰與提衡公諱縱字希聖太原祁人也曽祖¶某
譽合貴遊跡追髙矩冥鴻不失天爵逾優祖朂皇任¶潭
<pb:KR4c0095_WYG_006-2a>
州端氏縣令價重儒林行髙士範早推仁於宰邑巳¶屬
望於公台父載皇任檢校秘書少監贈少卿早振宏¶猷
雅多竒節自激封侯之志欲垂濟代之名位欎於時<md:KR4c0095_SBCK_006-2a>¶慶
延其後宜鍾秀氣厯佐昌期公㓜挺英姿夙彰傑撡¶¶鎔
金入用百汰惟精建木標竒千尋自植禀説禮¶敦詩之
教藴經文緯武之材欲紹家聲遂參戎右研精¶玉帳演
秘金韜隂符必勝之機制於掌握敵國相吞之¶䇿决在
毫釐氣葢三河聲髙六郡長慶初以力戰拜¶監察御史名
<pb:KR4c0095_WYG_006-2b>
藩振跡初加馭貴之榮憲府揚威更帖承¶華之秩太和
九年授河中馬歩都知兵馬使別選材官¶教成騎陣自
茲出討所向無前開成中宰相鄭允公肅允<md:KR4c0095_SBCK_006-2b>¶屬鎮臨尤
稱鍳畧仰賢有素授任不疑擢奏馬歩都虞¶侯總中權
之劇務視列國之上卿喜動旌旗威生里巷¶得人之盛
他鎭罕儔會昌二年武宗以回紇累葉慿驕¶縁邊扇酷乆
切掃平之計尤難將領之權既而蒲帥石¶公雄授命濯
征總戎出塞公為都知兵馬使捐家誓報¶蓄鋭别營虜
<pb:KR4c0095_WYG_006-3a>
陣猶堅軍鋒稍壯未振鼔行之勢空稽廟¶筭之籌公内
决一竒中分千騎出從簡道擊若疾雷巳¶繼㨗書方麾
大斾豈俟排山之力乃成破竹之資火烈<md:KR4c0095_SBCK_006-3a>¶風驅震天駭
地血滂大漠則澒洞長河顱積髙山則亘¶連絶塞單于
傾種貴主還都克宣宗社之靈頓雪人祇¶之憤腥羶盡
滌氛祲皆消萬里長城允膺朝寄九重髙¶枕永殄國難
粃糠麟閣之雄孰為上將贊誦龍庭之績¶彼獨何人上
乃遣中貴人劉英侔賫詔慰勞自殿中侍¶御史超拜兼御
<pb:KR4c0095_WYG_006-3b>
史中丞太尉李公久秉大權素無濫賞¶儻非公論莫致
驟遷又拜晉州司馬上黨興妖復提王¶旅太原崇亂兼
領郡符授沁州刺史外訓驍雄内蘇疲<md:KR4c0095_SBCK_006-3b>¶瘵殊庸既顯善
政亦聞擢邢州刺史充本州團練使山¶東叛命積年人
為難理公揣情設教俗乃驟移禮讓既¶行閭里相勉旋
當謝疾莫遂乞留驥路未伸雀羅無愠¶志詎忘於憂魯
言恐及於平呉久之拜右龍武將軍¶仍知雜事環翼宸居
僉諧宿徳剗煩苛於積弊罷浮墮於¶竄名心膂所資貔
<pb:KR4c0095_WYG_006-4a>
貅自肅雖居中而持重每急病而讓¶夷而宣宗皇帝以
河隴陷戎祖宗遺憤將謀恢復翹注忠¶賢又屬鹽州守
臣政失人和釁連羌部雅重專城之選<md:KR4c0095_SBCK_006-4a>¶仍當錯節
之難公簡在宸衷對於便殿伏波强記備述¶山川充國
善謀請圖方畧仍授鹽州防禦使檢校常侍¶凋殘之後
輯牧維艱虜交未固於解仇漢爵巳頒於欵¶塞兵農競
勸夷夏肅齊既而間使行邊飛章言狀上乃¶臨軒歎激
累詔褒揚獨授中規希其重任繕魯州之堅¶壘食力兼
<pb:KR4c0095_WYG_006-4b>
儲資隴右之威聲墟榛漸闢和薫獷俗惠洽¶惸嫠巳彰
拓境之勤即議䟽封之賞方延渥澤别蒞雄¶藩而運欎
時來福虧冥數連中峯而岳裂襲右將以星<md:KR4c0095_SBCK_006-4b>¶沉色慘朝
端悼深宸極雖荆州罷市衡紀屢遷而蜀郡¶奉祠歌謡
未息古之遺愛無以加焉咸通三年三月三¶日薨享年
六十八理命具存憂邊是切益勵鑿楹之誡¶如傳銘鼎
之勲某月遷窆於某處祔先塋禮也地啟佳¶城儀陳詔
葬舞鶴既占於形勢謀龜乃兆於公侯封樹¶増嚴音容
<pb:KR4c0095_WYG_006-5a>
如在皆知世祀之必昌矣初大理府君娶於¶隴西李氏
追贈隴西郡太君簪組連華蘋蘩頌美公實¶為嫡嗣娶
某郡石氏今封祁國太夫人四徳兼崇六婣<md:KR4c0095_SBCK_006-5a>¶推敬早貽
芳於閨範宜應禱於河靈保是鍾祥成其鼎¶貴五子長
曰重章少稱豪爽深䆒韜鈐從擊匃奴著勞¶盟府厯諸
衛將軍終威州刺史次曰重簡今任華州防¶禦使檢校
兵部尚書郎朗㧞軼羣惠和得衆左馮致㨗宏¶畧居多
次曰重盈今任華州防禦使陜虢觀察使檢校左僕射沉
<pb:KR4c0095_WYG_006-5b>
幾¶中濟雅量外夷撫寧西河鎭靜東道次曰重榮今任
河¶中節度使平章事明澄海鏡響振霜鐘體先覺以通
竒¶應旁求而騁績錙銖王佐表映人宗自北府初授副
車<md:KR4c0095_SBCK_006-5b>¶即持戎律外師謀入危城勢揺四鄰閉境以相觀一
柱¶中天而獨立首排羣議决䇿勤王賑贍諸邦指揮突
將¶破連營以通西路質季弟而撫北軍同華既平闗防
盡¶闢繼納歸盟之衆遽成克復之功覊制奸豪保安封
守¶而又處勞期逸推俸僦徒環築解城峻増闗壘舉無
<pb:KR4c0095_WYG_006-6a>
遺¶䇿動必中機四境底寧議勲殊等次曰重益勇而知
義¶和以秉謙履險不疑輸忠必竭以任子拜左千牛衛
將¶軍初先公之捐館也清塵未逺儉節彌彰産薄一㕓
家<md:KR4c0095_SBCK_006-6a>¶徒四壁太夫人保和安遺演訓擇隣俾蹈前修皆能
聳¶構且及親之貴自古罕兼老萊則空耀綵衣多慚紱
冕¶潘岳則惟稱壽酒固乏鼎彛豈同大國進封髙堂拜
慶¶陸加二驥荀併八龍相印師壇共觀晝錦金相玉暎
各¶炫晨葩猶陳斷織之規寧軫倚門之念一女早適温
<pb:KR4c0095_WYG_006-6b>
氏¶致克和於鄉族亦秉教於母儀而又慈訓諸孫蔚為
令¶器亦升寵秩森列庭闈方傳帶礪之盟實冠古今之
盛¶夫力攘大患顯致隂功則必降祐上蒼紹熈來裔<md:KR4c0095_SBCK_006-6b>¶永
夷堅敵累洽仁風果培樹善之基益食勝殘之報司¶徒
相公以豐功繼志異政傳芳褒崇致感於漏泉紀述¶欲
先於表道謀刋懿烈辱命蕪詞合伸起敬之誠敢避¶非
才之誚竊以祥渾流裔文武爭驅家𣲖雖分靈根共¶貫
至公崇上宰績贊中興彼江右之蟬聯昔慙丕運我¶晉
<pb:KR4c0095_WYG_006-7a>
陽之龜組今煥盛時綿祚層瀾盍雕豐砥於是遂為之
銘曰¶
維徳有融維賢克嗣禮法貽譽勲華命瑞雜躡芳塵紛¶
綸寶氣武烈丕顯儒風横被績茂佐秦名髙輔魏繼祖<md:KR4c0095_SBCK_006-7a>¶無忝圖徽罔墜¶
天臨我唐瑞降文昌驅崦逸發架浪雄張虹攄耀采電¶
掃飛鋩英標激俗峻節凌霜研竒制變料敵摧强量吞¶
巨壑威攝窮荒
<pb:KR4c0095_WYG_006-7b>
申命寶臣允茲薄伐壯志逾勵沉謀獨决日逐偷魂天¶
驕浴血魚窮竄鼎蟻懼捜穴轒輼下碎欃槍上滅利盡¶
長驅聲稜有截¶
我武維揚我伐用張俾侯寵錫謁帝休光和如金石著<md:KR4c0095_SBCK_006-7b>¶在旂常内司環衛外峻巨防通班石室進秩銀璫臨機¶
必斷視物如傷¶
兩地輯綏五原惠愛禦侮不難開疆計大日駐麾戈雲¶
横出塞白虜迎降青羌自潰(缺/)守逸嚴資儲永賴轉軸
<pb:KR4c0095_WYG_006-8a>
摧旃揚於委斾¶
禎融積慶祚表垂仁綿休自逺啟暎維新恭恭令嗣濟¶
濟良臣名藩重寄暢轂文茵門交華㦸地鼔洪鈞¶推忠
致主履孝榮親<md:KR4c0095_SBCK_006-8a>¶潤接靈長勝資磅礴此兆松阡昔圖煙閣漢詔勝褒夏¶
卿薦渥林蔚逾繁源深不涸刋爾將來緬懐可作克濟¶
寵珍永延懿鑠¶
　　　　華帥許國公徳政碑(奉勅撰/)
<pb:KR4c0095_WYG_006-8b>
臣嘗跪讀貞觀政要伏覩太宗文皇帝即位之初每以¶
為將致治平必先仁義在得賢而作乂乃錫祚而¶永延
古治足徴格言可鑒豈不以化馴則易服威肅則¶難齊
者哉然政教初張徳刑具舉文衰則削將弊也其<md:KR4c0095_SBCK_006-8b>¶風必
佻武瀆則危將亂也其政必暴始於厚俗方克濟¶和視
今足以知昔矣聖唐照臨萬方括軼三代固資天¶力實
廓帝圖神靈蓄不測之威正朔被無垠之俗皇帝¶中興
昌運丕顯耿光沛徳澤於六幽雲蒸其潤仰徽明¶於八
<pb:KR4c0095_WYG_006-9a>
表日煥其文内輔外藩而允諧上祗下肅而延勸¶太平
之祉可固矣乾寧元年上御便殿遂出鎭國監¶軍使董
重彦所奏前後將吏軍人百姓僧道等懇請為¶其帥置
生祠紀徳政表章俾揚陟狀宜允衆情宰臣亦<md:KR4c0095_SBCK_006-9a>¶僉謂近
鎮大臣諒能推心及物苐因牢讓久盖嘉庸宜¶徴摭實
之詞用著不刋之績翊日遂詔命前户部侍¶郎司空圖
條次所上刋示無窮謹按華同節度使太尉¶潁川郡王
許昌人也汝潁標竒勲華襲煥偉登壇而挺¶佐壯柱國
<pb:KR4c0095_WYG_006-9b>
以連榮間氣迥鍾英材卓振鎮為岑鼎用作¶雄鋩志不
急於封侯誓惟堅於効節累陳秘䇿俄領偏¶師潔身而
遽出險中振跡而旋歸行在詳觀機變乃控¶河潼既申
匡扶之謀實顯肅清之效師徒自輯都邑晏<md:KR4c0095_SBCK_006-9b>¶然大駕旋
廻宸𠂻廼眷撫綏益至疲瘵漸蘇初王之至¶任所也公
署僅存人煙殆絶晝靜而狐狸傲視風驚而¶雞犬蔑聞
王寢興匪寧吏士相勉山祇應禱膏澤以時¶稍實倉箱
漸知禮義纔逾朞月自復流移兒童沿路而¶不驚草木
<pb:KR4c0095_WYG_006-10a>
罹霜而亦潤闗畿無阻旅次皆安汙萊盡闢¶甍宇兼培
其新附土衆亦競課農桑凡資生聚莫不蕃¶息加墾公
私田若干頃畜牧藝植亦皆稱足但三縣兵¶荒之後雖
頼招懐數都節制之師必伸威畧匪招懐何<md:KR4c0095_SBCK_006-10a>¶以附衆匪
威畧何以安人動則經戎靜則濟理飡和自¶化别為君
子之營仗順無前亦有諸侯之劍其始王之¶入守京室
也商州程景思乘虚掩襲欲恣攻凌王馳自¶青門戰於
赤水其蔡軍臨陣翦滅驅係而至並解甲¶縱之明年春
<pb:KR4c0095_WYG_006-10b>
宗權復遣賊將圍逼陜郊虢州刺史張存¶背陜迎降旋
又持疑搆隟遂宻表請收部伍據闗捍敵¶曽未浹旬遽
聞失守蔡將張琢席巻深入兵近五千王¶所統見軍不
踰六百率先士卒盡殪羣兇不崇朝而收<md:KR4c0095_SBCK_006-10b>¶復關城自此
方改觀矣又交鋒之暇恤物尤勤遺犢¶棄蠶皆令䕶飬
扶羸挈幼免復驚奔斯乃稔其庻富及¶天師北征招討
使以繄仰請行指撝務重瀝懇固讓拜¶章累陳竟慮上
軫主憂久稽朝㫖臨危不憚赴救逺征¶及向道阻艱物
<pb:KR4c0095_WYG_006-11a>
情沮撓猶嬰孤寨常保萬全前後獨當¶八十五陣擒戮
五千餘衆兼幷收奪堡寨七所而我軍未¶嘗敗衂王初
欲事行旁無取濟至於粮仗皆自賫持及¶猜沮班師險
夷著節所經千里不犯一毫竟能亘抵為<md:KR4c0095_SBCK_006-11a>¶梁偃旗振旅
俾感撫循之徳悉平憤激之心又屬楊復¶泰楊守亮之
在興元宻叶狂謀顯露逆狀既連商¶洛逾逼封畿王知
岳拒命不悛迎鋒立潰朝廷乃詢故¶實益委制臨巖險
悉平農商胥悦及邠岐合勢梁漢須¶隟殘冦纔奔兇威
<pb:KR4c0095_WYG_006-11b>
尚熾乃命都將選精鋭兵五百趁商州¶南鄙俾其捍禦
授以機權用少擊多排山壓卵魁¶渠折首支黨束身凡
梟擒之外其所歸降并家屬尚數¶萬衆實資神筭大振
國威爵賞既行中外同慶遂册<md:KR4c0095_SBCK_006-11b>¶太尉本郡王食邑若干
户王嘗謂滿能招損貴必期驕¶斡宰造之權無容人巧
弭間離之隟莫若推誠誡¶在争能形於崇讓故自加相
印太保以及今封拜凡瀝懇¶數上言無不至人以為煩
朝㫖莫廻&KR0093;綸累降隣藩¶方睦勉諭萬端至於恭命之
<pb:KR4c0095_WYG_006-12a>
時猶切履氷之懼噫為臣¶為子安國安家固俟交修乃能垂
訓推其錫類足以及¶人體忠貞則其道適同迹且非黨憂
社稷則其心不隱¶意亦何尤内絶私嫌外周泛愛此又
持政之難也致政<md:KR4c0095_SBCK_006-12a>¶僕射雖著義方罕施嚴訓王恭
勤備至浣濯必親臨敵¶惟恐貽憂居常未曽掛慮怡顔
侍膳跼影循墻此又力¶行之難也識以濟才學而敏政
退公齊慮開巻忘疲雅¶好咨詢尤敦名教每用通儒之
術時開講禮之筵此又¶聳勸之難也洞逹物情深涵雅
<pb:KR4c0095_WYG_006-12b>
度邪枉必照狷直皆容¶心秤自平毫端靡忒幕中取士
必以精修麾下選材亦¶兼敦説舉無遺筭用即成功此
又鑒别之難也勝殘之¶本往哲所先聽訟之明片言立
辨王自治軍蒞政纔及<md:KR4c0095_SBCK_006-12b>¶壯年照忒揣情必研精慮司法
吏乞常陳具獄縲囚等¶巳甘心抵刑而王乃察其深寃
果騐真欵所司考校奏陟¶殊尤不示威强惟修輯睦匪
聲色之好實賓客之娯¶惠不費於公財利不腴於私室
以是訓服可行蠻貊¶又常滋種徳非止恤刑危者不擠
<pb:KR4c0095_WYG_006-13a>
窮者必拯昭報果符¶於冥感嘉祥屢表於有年亦奉真
宗庻能柔物慮或妄希¶致福必將强歛於人惟申孝思自
置精舍有詔褒慰仍¶賜陟屺以為名而又剏製都門崇
嚴嶽廟僦徒繕壘賦食<md:KR4c0095_SBCK_006-13a>¶修營皆役不奪農悦能集事凡
築新城若干尺増搆營¶舍若干間架又添主客軍額若
干人至乃上勤時貢下¶濟朝班每於均節之中湏用方
圓之術英規茂績輝爍¶古今昔周人之錫彤弓漢氏之
刑白馬用昭信誓實賴¶匡扶故命厯之延更逾於定鼎
<pb:KR4c0095_WYG_006-13b>
山河之誓共慶於貽孫¶煦作春臺恢為壽域其間偶纒
灾數暫翳妖氛方揺發¶殺之機巳屈爭衡之力糾踐土
兵車之會敢凟齊盟稽¶防風玉帛之期終嬰大戮况我
國家仁敷行葦澤及漏<md:KR4c0095_SBCK_006-13b>¶泉協宣睿作之規茂對昭升之
列運符幽贊賢為時生¶金石俱諧旂常並煥其或疇兹
戡定别紀修良既允屬¶於當仁宜更標於刻石今據都
押衙録事㕘軍等狀具¶言乞置生祠已令罷請其制碑
事王雖遵恩詔猶上¶譲章累命賓僚致書申諭且道由屈
<pb:KR4c0095_WYG_006-14a>
已久則維艱舉不避¶仇非徒禦怨言而必察孰敢隠情
研深本在於防微慮¶禍莫先於輕敵靡忘慎恪方保初
終以此持危自鍾全¶祉旁徴明哲載考聲猷久副𢎞慈
果膺異奬臣僑居郡<md:KR4c0095_SBCK_006-14a>¶境備聽人謡雖乏潤色之功夙慕
陽秋之㫖今則䖍承¶綸煥俾振寵光將致不刋敢凟溢
美仰太華捧天之跡¶力可扶危縈渭川潮海之瀾人知
注意竊惟尊戴克盡¶褒揚庶用永孚斯為烱誡銘曰¶
天視唐徳丕祐一人克文惟叡克武惟神乃戡乃乂自
<pb:KR4c0095_WYG_006-14b>
我憂勤興運巳固萬國益親¶有君有臣内祗外肅載庸
碩勲以輔以牧惟此大藩控¶臨近服惟此韓王華人之
福<md:KR4c0095_SBCK_006-14b>¶既忠既孝上行下傚靡剛靡柔惟王之教王之士伍
化¶王仁勇鼔之而抃賞之如恐王之農夫化王勤瘁乃
積¶而輸乃糧而峙王之吏屬化王明恕察而不煩威而
不¶怒王之賔朋化王徳義惟窮是恤惟善是視王之親
隣¶化王服儉人有贏財官惡横歛王之僑寓化王悦古
蚤¶夜孜孜里如鄒魯匪勵匪率孰濟厥庸匪誡匪勸孰
<pb:KR4c0095_WYG_006-15a>
盡¶厥衷華郛惟鄭郭氏舊鄉始終敬慎千古汾陽誰克
繼¶之兢兢韓王明宜祥發與國無疆<md:KR4c0095_SBCK_006-15a>¶碑於道周於王何
有銘於王心而后可久儒臣奉詔俾¶圖不朽永保休光
在王克守¶
　　　　　解縣新城碑(奉勅撰/)¶
夫披圖著象即亘長垣裂壤奠居必扃峻閥雖四鄰之¶
可恃在百雉之難窺然而事有張弛得時而後顯功無¶
巨細得人而後施今見之於解城矣我皇帝之御宇也
<pb:KR4c0095_WYG_006-15b>
累聖勤求登賢致乂鑿乾締搆允歸睿作之功壽國陶¶
融必有挺生之佐式扶昌運對越上𤣥皇帝體睿哲之<md:KR4c0095_SBCK_006-15b>¶資延統和之祚髙視無外旁羅不遺洪惟安瀾奠茲穹¶
壤明庭委瑞分暎古今肅清廟之威靈竭大臣之忠力¶
雖鍾灾會益振英圗係在知人念兹活國内則臯䕫叶¶贊外則
方召専征克著廟謨且貞師律其有兼膺注意¶宜屬通
材正柱石於宏基感風雲於冥數盖祥發神授¶佑我昌
期斯又見之於蒲帥司徒王公矣川嶽降神鵷¶鴻得路
<pb:KR4c0095_WYG_006-16a>
致用則牢籠三傑圖功則擬議一匡受寄股肱¶僉諧夢
卜遇帝車出狩天邑纒兵鄧禹則封拜闗中方<md:KR4c0095_SBCK_006-16a>¶之未重
冦恂則撫綏河内比此寕艱輟外師之稔謀導¶鄰藩
之叶舉於是使星逺降詔命始通瞻日月而惟新¶覺山
河之自固人祇洞感軍旅益雄但既逼冦仇且當¶津要
車徒遝至竟赴齊盟戎旅駿奔共匡京室慮風廻¶於原
燎竭日費於雲屯輯睦允諧垣墉克繕柱支廣厦¶鼎奠
厚坤始以一城之危阻移國之盗竟以數郡之力¶壯勤王
<pb:KR4c0095_WYG_006-16b>
之師勲復舊都慶延殊渥盛矣哉傳曰徳刑具¶舉武之
經也農戰交修政之本也縂是數者方為全美<md:KR4c0095_SBCK_006-16b>¶此府自
大厯貞元之際郭公渾公繼臨雖博厚粹和本¶朝實賴
而儉徳異政舊史無聞惟公洞識古今兼資文武¶𢎞以
濟物而恕必探情明以照奸而威惟制亂人皆知¶恥道
不拾遺視禮義之率由信恩威之並濟猶以為備¶則無
患志在格言安則懷生命於善教是資蔽惡有待¶必攻
晉人之保䕶河南齊將之經營汾北雖謀非善守¶難嬰
<pb:KR4c0095_WYG_006-17a>
鹿角之陳而利有必爭宜保馬頭之險由是公之¶初蒞
鎮也即以此地北綿汾晉西逼隴秦造邦實藉於<md:KR4c0095_SBCK_006-17a>¶雄闗
固圉止憑乎髙壘時當無事則雞犬混并運屬有¶戎則
豺狼宻邇浮罌或渡縈帶是虞遂創新規驟成堅¶壘挾
洪流而作固屹斷岸以髙臨事等扼喉勢同捍首¶豈比
平原伐隴自標威冦之名斛律侵周别建定羌之¶號及
城陷馮翊西靣益孤敵舉隰川北軍方至遷延未¶測偵諜
相揺日有風傳士無人色賴我闗防夾峙津戍¶旁通
<pb:KR4c0095_WYG_006-17b>
壯兩岸之金湯堅衆心之鐵石共増聲勢得以枝¶梧既
納欵於帥臣仍撫安其新附交獲利濟並致成功<md:KR4c0095_SBCK_006-17b>¶不然
則所恃長川亦當奪險矣而又以解因沃饒之潤¶置𣙜
貨之司官帑委輸商徒繁會雲連里閈山峙貨財¶絃歌
詎稱於武城錦繡慙誇於襄邑貫天錢而下積巳¶應星
文認寶氣而旁瞻非惟劍彩所患者素無城守難¶固人
心㣲有警於煙氛遽深藏於風唳孰懲誨盗克讓¶周防
振古所遺非公莫集既縂兩河之務爰值多事之¶秋檢吏
<pb:KR4c0095_WYG_006-18a>
通商權能制用矯時阜俗儉以率先凡立科條¶皆能刻
勵五使雖優於兼俸一毫不潤於私家用給工<md:KR4c0095_SBCK_006-18a>¶徒遂興
版築精擇主將得張郁時官聚軍儲市徴物估¶欲因賦
役亦以賑饑事貴研深所以見於未兆人難¶慮始所以
樂於視成公乃宻計地宜且稽農隙裁其經¶緯授以
規繩吏既克勤期不&KR0317;素自中和二年十月¶奏請興役
至明年夏六月凡計工五十萬城髙三丈周¶纔九里一
百六十歩隍深廣岸氣冠層樓外創犒軍之¶營内修禦
<pb:KR4c0095_WYG_006-18b>
敵之具觀其地縈壯址雲欎平川擁形勢而¶増嚴屏要
衝而莫犯歸師逺跡忍自意於窺覦匝境罷<md:KR4c0095_SBCK_006-18b>¶扃亦寧虞
於奔竄其他輯飭悉叶機宜公旋陟上台懇¶辭劇務咸
欣庇賴益著詠歌遂乞飛章願刋殊績以圖¶同庥樂土
見託蕪詞𣙜鹽使韓雍檢律在公廵官王¶慤琢磨効用
與直將及商人等聨狀同詣所居瀝懇至¶於垂涕竊惟
自古恢揚大業激贊宏圖朝則帶礪傳盟¶家則盤盂著
誓必資麟筆共振鯨鐘雖代積崢嶸而聲¶稜悠久滄溟
<pb:KR4c0095_WYG_006-19a>
鼇抃日觀可危片石螭銜雲臺永峙將貽¶終古實在斯
文雅非振藻之工敢狥披丹之欵𣙜鹽使<md:KR4c0095_SBCK_006-19a>¶崔贊温恭奉
上感勵知人催勘使王能遵妙簡宸衷喜¶成王事並以磨
礱巳久結搆仍虗靡知跼地之誠遽有¶聞天之請名㣲
墨客短才夲謝於徼能事僭詞臣勞讓¶豈申於恭命且
禁暴曰治濟衆曰仁以此視其為人足¶以知其為政衆
惟同仰暴莫可凌彼或蔽捍邉荒繕修¶堡障猶誇溢美
顯示將來况數仭聳威近函陜右一方¶増氣旁帶闗河
<pb:KR4c0095_WYG_006-19b>
儲國用於無虞息人勞於永逸寵傳褒¶詔喜動鄰封方
屬沉緜難辭紀述與崇墉而並掲豈深<md:KR4c0095_SBCK_006-19b>¶谷之或遷式備
昭功靡慚摭實銘云¶
蒲乃國樞險惟天作挾魏控秦佩河冠嶽蒲屏是雄勲¶
賢是託孰膺帝俞克振王略¶
上喆倚注元臣激揚干霄作鎮跨海為梁令無不肅謀¶
無不臧擢彼新壘屹然巨防¶
川廣可踰山髙可轢苟以善閉必資全䇿城壘増嚴晨
<pb:KR4c0095_WYG_006-20a>
驚夕愓利害斯覩天懸壤隔¶
解實近鹽貨則兼嬴車喧咽軋户侈連甍財雄擅響鼎<md:KR4c0095_SBCK_006-20a>¶食提衡三河競凑六輔皆傾¶
内貫通莊外無固圉易戒致戎書警納侮或駭一呼難¶
施九秬雖有棟榱孰庇風雨¶
傳褒命日詩美維翰長空嶽聳厚地雲蟠力能兼濟衆¶
得懐安聖衷乃眷茂跡宜刋¶
兆叶人謀機先神授虞於不虞守其必守峻亦不夷堅
<pb:KR4c0095_WYG_006-20b>
亦不朽惟此殊功勒之克乆<md:KR4c0095_SBCK_006-20b>¶　
　
　
　
　
　
　司空表聖文集巻六
¶
<md:KR4c0095_SBCK_007-1a>¶
<pb:KR4c0095_WYG_007-1a>
欽定四庫全書
　司空表聖文集巻七　　　唐¶　司空圖　撰
　　雜著¶
　　　唐宣州王公行狀　　石氏墓誌
　　　復安南碑
　　　　唐故宣州觀察使檢校禮部王公行狀
　¶　　　　曽祖翊皇任御史大夫贈户部尚書諡忠恵
　¶　　　　祖重皇任河東縣令贈潞州都督
<pb:KR4c0095_WYG_007-1b>
　　　　　父仲皇任衡州刺史贈司空¶
公諱凝字成庶太原人禮法冠昏著於雅族國朝忠惠¶
公克振農烈而河東衡州皆徳優位下宜其集祉於當<md:KR4c0095_SBCK_007-1b>¶世也公幼孤英發有神檢整襟受業瑞氣欎然羣輩莫¶
敢輕狎相公鄭公肅實公舅也一見聳異命子約為師¶
友孝愛識度宜其大成年十五舉孝亷上第其為文根¶
柢六經必先勸誡著都邑六崗銘益振時譽魏相國扶主¶
貢籍選中甲科崔公璪首辟鹺府周相國墀鎮東蜀裴
<pb:KR4c0095_WYG_007-2a>
公休亷問宣城操幣者交於門視其所知知其立矣崔¶
公龜從入相拜鄠縣尉校理集賢孔公温業鎭宣州辟¶
為上介韋公有翼初為御史丞盛選僚屬公首狀拜監<md:KR4c0095_SBCK_007-2a>¶察㑹鄂州鹽鐵使狀上聞有力者持為滯獄公馳傳¶即
訊渉旬辨决轉殿中侍御史崔魏公出撫淮甸奏為¶節
度判官始以首秩命服佽助凖的著之美謡崔太保¶慎
由保釐浙西徴拜左史大誇得人之盛遷禮部員外¶宣
宗朝崇待制獨被顧問正色讜言不附權戚及内署¶進
<pb:KR4c0095_WYG_007-2b>
擬竟為所擠厯兵部考功員外前史稱第一流必為¶第
一官唯公資望人謂無愧轉司封郎中相國蕭公寘¶判
版籍請公分佐其務俄拜長安令政無私撓奸猾革<md:KR4c0095_SBCK_007-2b>¶心
鄭公處誨縂憲綱公以考功郎中知雜事不示峻厲¶僚
吏自肅相國夏侯公用為中書舍人旋以同列或非¶清
議遂移疾乞免拜同州防禦使兼御史中丞賜金紫¶勵
精為治表率列城吏民守闕乞留遮道宰相言狀上¶降
璽書褒允竟謝疾葺居華下中外之議謂公不司文¶柄
<pb:KR4c0095_WYG_007-3a>
為朝廷闕政竟拜禮部侍郎韋澄邁在内廷懸入相¶之
勢其弟保殷干進自謂殊等不疑黨附者又方據權¶亦
多請託攘臂傲視人為寒心公顯言拒絶及榜出沸<md:KR4c0095_SBCK_007-3a>¶騰
以為近朝難事噫仁人之勇其可力奪哉久之時宰¶竟
用抗巳内不能平遂至商於之命尚兼御史大夫以¶塞
羣議商於屬邑頗病交卸主吏驟更破産不給而南¶鄙
山阻屬役尤難公俾相資贍得以安濟又治賦羡銀¶例皆
㩁估以優俸公命即賫月市驛駟横擾既絶謡誦¶溢境
<pb:KR4c0095_WYG_007-3b>
明年加檢校常侍亷問湖外理潭如商罔不慰悦¶先是
内外使臣自江陵理棹緣江數州皆弊挽舟之¶役公舉
奏條約給官緡以僦水工自是行役不淹人遂<md:KR4c0095_SBCK_007-3b>¶安逸又
支郡牧守選用素輕小大之獄不敢專斷繫驗¶往復動
渉歲時公命椓黥以降得自裁决苟或滯寃方¶許詣府
陳理奸絶宿稔政頼滌煩此皆勤恤之尤者也¶上初即
位講求明徳徴拜兵部侍郎至京未幾以本官¶判鹽鐵
峻望所服科條自振征輓之入嵗中兼倍然賦¶財制用
<pb:KR4c0095_WYG_007-4a>
不可以私干當路者多不便遂以秘書監分¶務生徒有
言於洛下者公神意無忤且曰吾豈受其任¶而怠其事
者耶幸非得罪於君耳何憾既更嵗持權者<md:KR4c0095_SBCK_007-4a>¶以公論所
歸遂將復用遂以大河南綴之内園吏槖奸¶傲法人不
聊生公捕伏辜都下震肅初汴州黒風之變¶帑藏一空
今滑州中令雖持軍有術力且不振時公方¶領鹺務遂
因詔㫖暫假便宜以漕米二萬石立賑懸給¶中令復㫖推
功上前且行陟勸之典乃加檢校禮部¶尚書按察宣歙
<pb:KR4c0095_WYG_007-4b>
池三郡公即郡未幾朞人知化矣既而賊¶黨濟自九江
且將入屠至徳公命偏將樊儔扼險以俟¶繼儔違命輕
進遂斬之以狥令既必行人亦自固淮南<md:KR4c0095_SBCK_007-4b>¶環其境皆為
盗有公命强弩據采石陳斾以為聲援次¶將馬頻又以
舟師乘夜鼔譟立解和州之圍明年兇渠¶復大入而都
將王涓亦自永陽赴敵公宴勞加禮且諭¶曰盗匿詐情
吾盡得之緩則抵虚以自張急則始降而¶脱死無他謀也
今席勝益驕謂吾城不勞而可綴奮臂¶而東下前無絙
<pb:KR4c0095_WYG_007-5a>
髮之礙若知吾堅壁待之其勢自衂將軍¶第按甲稔威
以伺其隙慎無與之驟戰也涓意鋭自州¶日趨四舎至
南陵未及㑹食而陣遂死之明日中貴人復<md:KR4c0095_SBCK_007-5a>¶歛敗卒尚
四五千人傷痛之聲與塵埃相雜而至江南¶雅自怯獨
幸北軍以為援乃聞涓敗相顧失色賴公前¶䇿涓不足
恃拒守益嚴又城中水乏而泉自躍出人心¶不揺竟免
攻圍之患其後日夕撫循常若盗復至者先¶是有星直
寢庭而墜術者謂保境之勞足以暴列於上¶因遂請告
<pb:KR4c0095_WYG_007-5b>
灾變可禳公曰東南國用所資宣為其屏吾¶遽規脱禍
則一方尚何頼哉誓與此城相存亡矣勿復¶為言竟寢
疾猶日請監軍使親授規謀以虞侵軼其儲<md:KR4c0095_SBCK_007-5b>¶蓄繕完之
利到今頼焉乾符五年八月七日薨於位享¶年五十八
上震悼輟朝發使臨弔贈吏部尚書惟公博¶厚深宏端
潔明懿極天人之儀品不陷於浮挺文學之¶宗師不炫
其價儉惟國寶身革時風訓閨門以孝慈育¶生靈以仁
恵固巳彰彰於四海奚俟贊揚而後顯哉或¶曰近古所
<pb:KR4c0095_WYG_007-6a>
謂清賢止於乘徳秉彛髙拱以服物盖謂徴¶其材則凂
其譽今王公聲望足以貽於信史而狀之所¶述先必徴
實損益之效豈相補哉愚曰君子踐脩以溉<md:KR4c0095_SBCK_007-6a>¶其本耳其
外力或可濟豈知之而不為公以是志其大¶者非汲汲
於致用也斯可盖乎圖沗跡門下義服終始¶兢命撰徳
惟以漏略為愧易名有典敢俟至公¶上考功¶
竊以修名校徳非無可久之規稽實圖芳亦在飾終之¶
典恭惟故府尚書王公標延雅道輝藻儒林業裕匡時
<pb:KR4c0095_WYG_007-6b>
仁周濟物洛下則神仙元禮威鎭邊陲江南則談笑謝¶
公勲髙冊府必宏聲價未凂風華中外具瞻淺深莫際<md:KR4c0095_SBCK_007-6b>¶方啟釣川之兆俄纒罷市之悲慤實不彰清塵遽逺褒¶
揚未盡増一字而何慚聳勸可伸登九原而如在共仰¶
公忠之志敢忘報効之心克振彛章必光僉議謹狀¶
　　　　蒲帥燕國太夫人石氏墓誌¶
嘗覧淑徳之傳多矣其有存所以保千鍾之養殁所以¶
固九族之安始著宜家終由訓子遂致忠資報國叶宗
<pb:KR4c0095_WYG_007-7a>
社以貽休憂不貽親指河山而獻壽永惟作範必在擇¶
鄰今見之於太傅相公王公夫人矣夫人姓石氏其先樂陵<md:KR4c0095_SBCK_007-7a>¶人也積徳濬源䟽封命氏勲華相煥名教所宗碏著義¶
方騰褒魯史慶稱醇謹作表漢廷武則西晉元功文則¶
東都勝會式資天爵代有人豪曽祖士端信洽州邦聲¶
髙河𦍤雖抱不侯之憤巳呈展驥之姿祖珍紫葢干¶霄
青萍溢匣早膺曵裾之選實惟拯物之仁父獻直岑¶鼎
傳銘琱戈錫祚㧞聊城而騁辯倒趙幟以標竒上畧¶攻
<pb:KR4c0095_WYG_007-7b>
心敵自窮於術内雄藩企足位實冠於軍中娶某氏¶生夫
人生禀幽閒動循禮法父兄加敬閨閫肅然字<md:KR4c0095_SBCK_007-7b>¶必待於
勝笄聘巳徴於鳴鳯某年歸我鹽州常侍¶公累更劇郡
兼搃貞師臨危無暇於憂家抗志惟聞於¶辭第夫人恭
勤自矢輔佐必伸柔以濟剛儉能周給表¶齊眉之敬我
在得中成克已之名公非無助及哀當晝¶哭室乃磬懸
萬里爰歸諸孤未立共誓食貧之㫖惟懐¶均飬之慈有
令子五人長曰重章皇威州刺史志殄國¶仇威清塞表
<pb:KR4c0095_WYG_007-8a>
仲子重簡皇華州節度使贈司空化髙列¶岳功顯本朝
季子重盈今任河中節度使嶽立一方波<md:KR4c0095_SBCK_007-8a>¶澄萬里潛施
和煦則闔境皆蘇洞感神明而亂根自剪¶振家聲以光
前烈奬京室以定中興益著恩威方膺倚¶注次子重榮
皇河中節度使贈太師允集大勲以光前¶烈次子重益
居常惟謹履險不疑並禀教母師嚴申子¶道克濟髙門
之慶亦符外族之禎及巨冦長驅横流孰¶拯太傅相公
首臨分陜太師旋鎮河中司空亦作牧華¶州共勤王事
<pb:KR4c0095_WYG_007-8b>
皆遵勉勵大濟艱難由是中使褒崇冊封¶祁國太夫人
特彰禮秩之優累降珍華之錫而陜華與<md:KR4c0095_SBCK_007-8b>¶蒲各持龍節
逓陟鴒原每屬嵗時競先迎養宗姻列侍¶士庶聳觀三
鎮旌旗出導潘園之樂一門鼎鉉入調殷¶飪之滋福履
既豐善基彌固而諸孫顯達者威州僕射¶之子某司空
院某宏材入用逸氣超羣太傅相公長子¶故晉州刺史
瓘洞究韜鈐兼明吏理次子今任陜州節¶度使珙挺
為端表隱若長城又次子檢校僕射瑶禮偹¶趨庭謙光
<pb:KR4c0095_WYG_007-9a>
待士太師院三子皆保和自晦樂善相成共¶宏襲搆之
規不忘折笄之誡蕃衍益盛古今罕儔豈同<md:KR4c0095_SBCK_007-9a>¶曺氏紀行
惟觀宰邑潁川列會徒仰聚星慈仁之¶報宜哉温清之
榮極矣光啟丙午嵗八月二日薨於興¶教里第年八十
有二期頥克享飲膳稍違方當棄養之¶辰猶切防危之
慮風雲變色里巷纒悲詔自行朝進封¶燕國太夫人初
太傅相公逺奔䘮次俄逼衆情金革從¶權苴麻終制運
頻遷於星籥用方叶於蓍龜孝思罔極¶號奉先違以龍
<pb:KR4c0095_WYG_007-9b>
紀元年十月遷祔於河東縣某里瑯琊¶公之塋禮也同
盟致享偹物充庭蔣欽之帷帳重新傅<md:KR4c0095_SBCK_007-9b>¶氏之威儀特盛
眠牛勝地兆已繼於公侯弔鶴殊祥事¶更傳於簡册所
以光昭懿範表識𤣥扃猥屬短才不容¶牢讓仰閨儀之
作則盍掲貞標愧墨客之摛詞徒埋幽¶壤銘曰¶
飛星降彩徳水流璜發於二姓兆彼百祥貴游標譽賢¶
媛流芳同蠲嚴祀偹養髙堂敵傾秦晉好睦潘楊充閭¶
必顯昭社宜昌
<pb:KR4c0095_WYG_007-10a>
四徳具修六宗皆慶纂組雖工紛華靡競孀室栖貧真<md:KR4c0095_SBCK_007-10a>¶空喻性辛謝徽柔班慙韜映朂以輸忠資其積慶御府¶
移珍天人錫命¶
五家一里五子封疆通衢賜第異姓稱王三牲上膳萬¶
石奉觴庭羅鼎綬座累銀璜追軒咽軌駐日廻光¶兒童
意氣旌斾飛揚¶
榮冠一時報臻五福達惟體順歸寧改卜拱樹髙低連¶
岡起伏孝子終禮行人望哭哀樂周環短修同躅永念
<pb:KR4c0095_WYG_007-10b>
珈珮空景明淑雖谷變而陵遷兮信惟蘭而與菊<md:KR4c0095_SBCK_007-10b>¶　　　　復安南碑¶
臣聞天示武而太白不滅地育材而雄金自生髙臨鑠¶
彗孛之妖並用蓄干戈之鋭雖域中治定宏功載洽於¶
人祇而閫外抗陵睿畧必當於弔伐是以荆蠻作戾周¶
稱克㨗之謀越貊稽誅漢用相平之䇿馳雷霆而¶飾怒
義在勝殘命貔虎以濯征吾非樂戰皇上之御宇¶也睿
機作聖沖抱凝神蕩千古而獨駕雄圖掩八紘而¶宏開
<pb:KR4c0095_WYG_007-11a>
夀域撫百年之昌運數屬延洪欽下武之耿光徳<md:KR4c0095_SBCK_007-11a>¶膺丕
顯心貽𤣥極道契衢罇金椎震有截之威玉鏡洞¶無私
之照蒸雲涵潤决天閫以旁流擊壤登歌嬉春臺¶而自
樂故得氤氲叶慶動植駢休丹蕖則寶露凝芳瑶¶闕則
霏煙泛彩方欲停旒髙視仰至道於華胥輯瑞標¶䖍著
成功於日觀綿㝢𨽻必封之俗窮荒輸禀朔之心¶鳯樂
方陳翾企競先於率舞鯨潭不讓潢汚自絶¶於朝宗逖
矣荒陬蠢茲夷孽拒昆池而壍境縈瘴海以¶䟽鄰嶲穴
<pb:KR4c0095_WYG_007-11b>
前瞻地勢乃遥分八角孱陵却阻星躔則下<md:KR4c0095_SBCK_007-11b>¶燭五溪競
蠆毒於蜂宗扇鴞音於鳥俗昔亦瞻雲薦祉¶慕重譯以
朝周削祍移珍諷三章而頌漢金印示殊藩¶之寵銀簪
増服冕之榮方食徳以覊縻竟慿驕而背誕¶窺華飾僭
吠喧槃瓠之羣負險㤀恩釁結沉黎之黨琅¶川大擾洞
界横侵妖徒之勇氣干霄都䕶之窮兵竄谷¶千艘蹙浪
蘭津之戍火宵明萬里驚塵梅嶺之人煙晝¶斷舉旄何
暇猶申叩馬之忠曵踵誰觀莫救跕鳶之沴¶既而城夷
<pb:KR4c0095_WYG_007-12a>
交趾壘陷功門飛駿駟以聞天决神機而起<md:KR4c0095_SBCK_007-12a>¶劒腐儒横
議請罷守於珠崖賢相㧞竒命啟行於黒水¶鑿門受律
杖鉞忘家宸衷輟旰食之憂壯士重横¶行之志豈獨英
籌獨運猶資平越之庸妙畧遐宣乃逮¶伏波之號聲光
載路勢激疾雷下五嶺而震金鉦沿三¶江而飛鐵鏃中
權令峻按虎節以風生上將策竒指龍¶編而天落賊將
朱道古等傾巢奔命負固偷安寨合浦¶以連竒亘同勞
而結祲雕題誓衆猶疑黒穴之神鑿齒¶窮兇豈直青丘
<pb:KR4c0095_WYG_007-12b>
之暴尚以哲王濟治先徳後刑大聖兢<md:KR4c0095_SBCK_007-12b>¶懐好生惡殺韜
戈制勝舞舜戚於兩階弭節招宣縱湯¶仁之一面諭其
歸首霈以鴻私姑停麗獸之機顯示輸¶龍之信守迷崇
亂更宣蚊蚋之羣觸禍乘危猶幕蛛蝥¶之網元戎然後
抑揚英武嘯咤風雲援旗而激憤衝星¶狥國而抽誠駕
日幾神洞妙熊韜豹畧之權舞電威¶稜越騎燕犀之衆
於是營開戅石陣壓冷糜前軍則浴鐵¶爭登後拒則跳
刀鼔勇宣聲駭宇驚鰲柱之傾維¶瓌氣横堤悔鵬雲之
<pb:KR4c0095_WYG_007-13a>
寢耀我旅方振兇徒大崩動必氷<md:KR4c0095_SBCK_007-13a>¶摧疾如彗掃驚濤沓
鼔喧豗而獸檻爭奔烈焰薰天埃¶鬰而虹梁忽斷駭脩
鱗之决網軋累卵於排山七擒攄¶必勝之能九變逞無
前之鋭伏尸百萬未窮追北之師¶廓地三千豈獨安南
之境始者以朝廷專征重寄騁績¶遐方慮切均勞謀當
易帥軍符未契猶懐稔冦之慙詔¶命將臨俄有麾城之
㨗遽收宸渙仍降優恩重委輯綏¶更恢經畧傷夷盡復
爰申借冦之誠旅拒頻梟寧止獲¶嘉之獻朱鳶再輯粉
<pb:KR4c0095_WYG_007-13b>
雉還嬰宣聖澤以懐柔道和風而<md:KR4c0095_SBCK_007-13b>¶煦育誅榛薙梗肆望
樂郊撲魅驅狸潛消沴氣農商並¶勸食力兼儲軍雄而
蹀駿嘶風劒禠而蟠蛟吼匣兇渠¶假息屢驚䘮膽之魂
王旅騰裝更俟指期之舉投機扼¶險委勁待時幸席巻
之可乘永清丹徼匪鞭長之可及¶焉用石田昔下瀬徂
征寧踰象坂渡瀘淹紀纔息蛉川¶豈同指授長馳披攘
右弔沃騰瀾於爝火蕩危葉於衝¶飈利盡海隅聲稜蜀
表中規克運振日㨗於丹冥吉語¶旋聞慶山呼於綺殿
<pb:KR4c0095_WYG_007-14a>
匪徒封離授首三十六之種落迎<md:KR4c0095_SBCK_007-14a>¶降槃木歸仁六百萬
之賨夷向北威懐益著典秩遽加¶茂績英姿别贊畵麟
之寵帶河礪嶽重申白馬之盟自¶將禮冠於朝倫豈特
榮髙於䇿府盛矣哉且四夷猾夏¶千古勞師折衝實在
於謀謨委寄惟艱於授受昔之命¶將繼得其人莫如材
為時生祥資世烈感狼星而兆壯¶煥驪穴以騰英玉帳
金壇神授六韜之訣琱戈寶鼎門¶傳八命之基故能業
嗣良弓名髙異俗撫士樂同於鳬¶藻伐謀動契於龜蓍
<pb:KR4c0095_WYG_007-14b>
麾下從容每投壺而講禮帳中談<md:KR4c0095_SBCK_007-14b>¶笑亦披巻以研精必
當躍馬横矛恨征南之不武詞宗¶學海輕鎮北之無文
式是全能允膺注意故得勍呑敵¶國勢峙長城廟筭遐
敷家聲克裕三川底定粲青史於¶元和九郡肅齊著洪
勲於盛際(元和中杜相公黄裳舉僕射崇文平蜀今/相國¶夏侯公用安南公駢遂復交趾故地)恭
惟燕翼之謀自契君臣之美幽隂¶雪憤竦七廟之靈誅
雰雺廓清彰一人之聖武中外禔¶福飛沉載揚韋帶諸
生埏鎔賤質早負徼能之志曽無¶騁力之期有慚於鬻
<pb:KR4c0095_WYG_007-15a>
&KR0247;明廷欲希横槊非所以煥揚休<md:KR4c0095_SBCK_007-15a>¶烈未始抽毫竊抃神
功猶増懦氣鹿鳴登薦小臣無補¶於頌歌龍徳飛騰大
國必資於雲雨昔牢夷勦定漢紀¶崇勲林邑克平隋刋
盛績將欲耀聲明之逺暢詫轍跡¶以無窮輕叩謭材仰
騰茂實庶雕豐砥俾卓犖而長¶存用著偉功示威靈之
無外載惟荒畧遂掲銘詞銘曰¶
珠躔映運鼎業鑿乾麟銜瑞紀鳯舞昌年層瀾浩注景¶
祚遐延光凝寶篋慶靄祥編
<pb:KR4c0095_WYG_007-15b>
上喆繼文皇圖増煥得一踐羲登三轢漢於鑠開元休<md:KR4c0095_SBCK_007-15b>¶明貞觀宗社重輝光華復旦¶
雲腴洞潤月窟皆傾釣山就日截海來庭琛羅翠羽賮¶
委香瓊旁魄萬有駿奔百靈¶
乃睠荒夷獨迷𤣥造虺毒潛萌狼心益驁祲激焦煙塵¶
霾瘴嶠敷命講材式資窮討¶
均服將授暢轂斯臻肅拜清廟時維寶臣熊旗日浴貝¶
胄星陳機懸玉弩彗騈金驎
<pb:KR4c0095_WYG_007-16a>
申命長驅指揮横厲崿崿鷹眸稜稜虎視叠懿峩山連<md:KR4c0095_SBCK_007-16a>¶師禺裔視險必夷屠堅若脆¶
𤣥戈増耀義憤慿兇鋒攢睥睨火迸艨艟天聲下振神¶
將沉雄髙牙爰指厚陣皆空¶
叱咤虹攄騰凌電掃動若摧枯勢踰穿縞血浪噴溟顱¶
山亘島沴捲一隅霞披四表¶
我武既張我威載揚克翦違命乃恢舊疆上帝寵錫元¶
戎休光允茲壯烈有耀羣芳
<pb:KR4c0095_WYG_007-16b>
遺孽偷魂數將燼滅魚窮㸑鼎蟻懼捜穴用警殊倫斯<md:KR4c0095_SBCK_007-16b>¶為覆轍勒頌堅珉式昭天伐¶
　
　
　
　
　
　司空表聖文集巻七
¶
<md:KR4c0095_SBCK_008-1a>¶
<pb:KR4c0095_WYG_008-1a>
欽定四庫全書
　司空表聖文集巻八　　　唐¶　司空圖　撰
　　雜著¶
　　　題山賦　　　　　　共命鳥賦
　　　釋怨　　　　　　　春愁賦
　　　情賦　　　　　　　連珠
　　　詩賦
　　　　題山賦
<pb:KR4c0095_WYG_008-1b>
蠒吾髮以羣嬉兮乃恣狎於林壑窘世路之獉獉兮¶匪
茲焉而焉託仰基矩之惟舊兮豈孱眇之彼度矧嶃¶䊸
而還農兮亦靡勞於濬鑿壯神功之騁竒兮¶樹一峯而
中擢齴鰲鼻而嘘空兮湧佛螺而旁絡阜交¶蹠於艮隅
兮俛川螣而黼錯躋遺堞以仰眩兮洶瀑顛<md:KR4c0095_SBCK_008-1b>¶而電薄腴
卉木以駢昌兮藹葩屏而麝幄滋彩綷以紛¶翔兮玩韶
鮮而戲濯睹羣物之遇性兮澹吾躬而斯樂¶笑殊道以
狥强兮意夸鵬而跼蠖雖穴處而志揚兮邈¶軒肆於宏
<pb:KR4c0095_WYG_008-2a>
廓藉家國之未忘兮鄙榮伸而陋約鑱貞䂥¶而自朂兮
行與息而靡怍¶
　　　　共命鳥賦¶
西方之鳥有名共命者連腹異首而愛憎同一伺其寐¶
得毒卉乃餌之既而藥作果皆斃吾痛其愚因為之賦<md:KR4c0095_SBCK_008-2a>¶且
以自警¶
彼翼而飛罔憎其類彼蟲而螫罔害於巳曰惟斯鳥宜¶
稟乎義首尾雖殊腹背匪異均休共患寧忿寧忌致彼
<pb:KR4c0095_WYG_008-2b>
無猜銜堇以餌厥謀維毒厥禍孰避梟鴟競笑鳯凰愕¶
睨伊躬俱斃我用感喟人固有之是尤可畏或競或否¶
情狀靡窮鈎挐其外膠致其中癰囊已潰赤¶舌靡縫集
如羶蟻迅如駭蠭附強迎意掩醜自容忘其¶不校寖以
頑兇若茲黨類彼實䌓多一勝一負終嬰禍<md:KR4c0095_SBCK_008-2b>¶羅乗危逞
怨積世不磨孰救其殆藥以至和雖怪厲鳥¶勿伐庭柯
爾不此病國如之何¶
　　　　釋怨
<pb:KR4c0095_WYG_008-3a>
殉華公子誇世豪舉綺紈相遇意氣相許貞茂松心¶賞
微琴緒驥騄齊驅鸞鷖並翥誓風雨而不迷期始終¶之
可主既而睚眦有違寒暄遂移雙情巳忤久約方虧¶遽
憎蠅翼交妬蛾眉將揺牙而搆禍寧棄跡以懐悲於¶是
振俗先生聞而諭曰夫性判淳漓道多同異勢軋則<md:KR4c0095_SBCK_008-3a>¶仇
名浮則忌仁以利揺情由色醉釁積攜深其來有自¶謂
金石而中渝惟鸎猩之可愧願窒隟以雕譚庶追歡¶而
寵議借如標竒炫世角立爭英雄架横天之譽髙凌¶冠
<pb:KR4c0095_WYG_008-3b>
古之名昧褰華而䘮實紛飾智以相傾而木以秀摧¶鐸
由舌敗主能則驕伐勝必殆豈溢美而是競忘撝謙¶而
自愛至乃重侯盛族六貴豪門贙據要路虹申要津¶光
鑠天地勢驅風雲指顧而傾羲迴馭噓歈而窮律生¶
春盈爽交分盛衰飜復惜喜室之方開競駭機之潜<md:KR4c0095_SBCK_008-3b>¶觸
將挾炭以爭奔悼傾輈之巳覆况若越溪佳麗楚硤¶神
仙擬纎㺯冶挑(上/聲)褭㛹姢蓮臉波艶彎娥月殘妬芳¶紅
之笑白歎翹翠之嬉蘭而物尤則妖美極則麗二國¶媯
<pb:KR4c0095_WYG_008-4a>
亡六宗姬替或滯愛以罹刑亦寵迷而逮繫必昌色¶以
崇仇是危家而速戾則有邪龜畢萃環貨兼儲庭羅¶輦
璧室翫量珠吏方譏於賄死客有論於錢愚而侈必¶遺
殃聚惟延冦鑠金遽探毁玉猶鬭輕壅利以焚身斯¶
據圖而殞首嗟四者之是嬰詢五交之可疚且夫電<md:KR4c0095_SBCK_008-4a>¶波
悠悠人生若浮一瞬朝暮百年今古雖復角勢圖王¶鯨
吞虎歩盖世稜威排山逞怒壯氣俄摧雄¶謀倐阻淚空
掩於牛山椎巳登於驪阜天遂妍&KR1126;於此¶同期芝華莫
<pb:KR4c0095_WYG_008-4b>
咀松子誰追鐘鳴漏盡樂往哀隨花宫綺¶閣之觀蕭條
夷漫清哇艶舞之地月墮雲飛潜衰暗鑠¶億恨千悲是
以至人逹觀物我俱遺混休戚忘健羡孰¶壽孰夭孰榮
孰賤大笑幾何虚舟無怨豈蹄涔之不(缺/)¶類蝸角之徒
戰用招三釁之端期塞兩家之難時也二子<md:KR4c0095_SBCK_008-4b>¶魂慙色裭
跼聽玉音袪䝉爽曙雪涕濡襟明坦夷於末¶路抉芥蔕
於情心願伸縷欵永佩良箴¶
　　　　春愁賦
<pb:KR4c0095_WYG_008-5a>
芳灔灔兮翠綿綿泥晨霞兮泊晚煙欎情條以凝睇¶裊
愁緒以傷年羣企胥悅幽棲自憐勝事而何人忘返¶賞
心而與我相捐當其玉律驚春香風拂曙晴陽小花¶之
道紺靄青門之樹繡轂相追金覊並騖擕艶冶以爭¶出
指狹邪而共赴貪壯夫之娯遊惜繁華之易度豈知<md:KR4c0095_SBCK_008-5a>¶低
摧上國寂寞良辰林幽鶯老院古苔新暗想歌鐘之¶㑹
出隨車馬之塵落日歸卧懸琴歎頻孤枕役故園之¶夢
中宵驚白首之人江楓暮兮江水渌蕩覊魂兮勞逺¶目
<pb:KR4c0095_WYG_008-5b>
倚蘭棹兮雨霏霏厯蘋洲兮衣馥馥千古兮此時此¶地
悵輸忠而見逐邊鴻下兮邊草生擁玉帳兮滯龍城¶折
桞壓河梁之贈落梅傳戍笛之聲萬里兮此時此日¶歎
積雪之徒征莫不慘澹傷神廻環縈慮念郢闕以回¶首
憶帝鄉之歸路雖陽和之暗攻自眇黙而誰訴於是<md:KR4c0095_SBCK_008-5b>¶情
馳天末黛歛閨中徘徊暖榭徙倚芳叢燕泥滴滴而¶簷
壊蛛網迷迷而帳空憐笙罷興挑錦停功怨韶光之¶虚
擲與長夜而還同若斯者固紛爾多狀浩然莫窮彼¶人
<pb:KR4c0095_WYG_008-6a>
情之貿遷繫植物之榮悴何深衷之委欎謝圜煦於¶天
地縈心夜焚凝魄朝醉同垢衣之莫澣豈萱枝之可¶慰
願昭暢於春臺雪胸襟之滯累¶
　　　　情賦¶
愚嘗賦春情數百言狀其思媚自謂摭衆騷之遺恨<md:KR4c0095_SBCK_008-6a>¶遭
亂而失今獨憶其間三十五字存於濯纓之東楹云¶暖
融融兮傍曲塘扶蘭心兮牽藕腸雨絲絲兮羃暗芳¶阻
佳期兮日難忘情煙綿兮悄自傷
<pb:KR4c0095_WYG_008-6b>
　　　　連珠¶
盖聞變可揣機明難辨勢金石之懸巳叩孰謂識微風¶
雲之候未形罕知能制是以連兵百萬雖稱盖代之雄¶
間道三千誰悟入神之妙¶
盖聞太和所賦植性自馴孰為之而曰鳯孰為之而曰<md:KR4c0095_SBCK_008-6b>¶麟翔必以時肯爭鳴而作怪動惟中矩寧受嗾以噬人¶
　　　　謝<md:KR4c0095_SBCK_008-8a>¶詩賦¶
知非詩詩未為竒竒研昏練爽戛魄凄肌神而不知知
<pb:KR4c0095_WYG_008-7a>
而難狀揮之八垠巻之萬象河渾沇清放恣縱横濤怒¶
霆蹴掀鰲倒鯨鑱空嵌壁崢氷擲㦸鼓煦呵春霞融露¶
滴鄰女自嬉補袖而舞色絲屢空續以麻絇䑕革丁丁¶
焮之則穴蟻聚汲汲積而成垤上有日星下有風雅厯¶
詆自是非吾心也<md:KR4c0095_SBCK_008-8b>¶　
　
　
<pb:KR4c0095_WYG_008-7b>
　
　
　
　
　
　
　
　司空表聖文集巻八
¶
<md:KR4c0095_SBCK_009-1a>¶
<pb:KR4c0095_WYG_009-1a>
欽定四庫全書
　司空表聖文集巻九　　　唐¶　司空圖　撰
　　雜著¶
　　　温州仙巖寺碑銘　　三賢贊
　　　觀音贊　　　　　　李翰林寫眞贊
　　　香巖長老贊　　　　兵部恩門王貞公贊
　　　相國老君贊　　　　今相國地藏贊
　　　化募雕刻律䟽　　　澤州靈泉院記
<pb:KR4c0095_WYG_009-1b>
　　　　温州仙巖寺碑銘¶
巖之巔森㦸鑱天中宅靈僊瀑之作風斡洞壑¶地洶山
鑿越之裔甌之隅人逸而腴某其帥某其牧地¶圯而復¶
　　　　三賢贊¶
隋大業間房公李公魏公皆師文中子嘗謂其徒曰𤣥<md:KR4c0095_SBCK_009-1b>¶齡也忠而密靖也惠而斷徴也直而遂俾其遭時致力¶
必濟謨庸厥後果然宜有贊激云¶
三賢志同夙尚儒風以植公忠出遇太宗諷誦從容謀
<pb:KR4c0095_WYG_009-2a>
蹶羣雄君勞臣惕荒夷阻闢百千年社稷¶
　　　　觀音贊(證因亭/)¶
萬&KR0775;峩山之險爭竦禍梯一坑浮世之塵長遮覺路騁¶
雲漢而貪味臨鼎鑊以求哀當種善縁方希慈極某早¶
堅信受頻致感通夢則可徴足見未萌之誡行而必稟<md:KR4c0095_SBCK_009-2a>¶冀無入坎之虞用建䖍誠永貽來裔贊云¶
惟仁之尤警於昭幽將政而阻將軋而游忤者以寵呻¶
者以謳岳抃冥冥證因斯休
<pb:KR4c0095_WYG_009-2b>
　　　　李翰林寫眞贊¶
水渾而氷其中莫瑩氣澄而幽萬象一鏡躍然栩然¶傲
睨浮雲仰公之格稱公之文¶
　　　　香巖長老贊¶
言不可無也然為師之説者豈佐競而主勝乎且儒之<md:KR4c0095_SBCK_009-2b>¶書曰率性之謂道老之書曰各歸其根而禪酋之東親¶
抉人視聽至而又至者道與本俱忘哉且忘則塵滓何¶
從而滯耶或者假言而為諭以妄釣真彼或泥於境而
<pb:KR4c0095_WYG_009-3a>
玩¶其機是人魚莫能自辨矣大師之㫖吾乆得之學者
既¶難遽息必以其言為狂藥誰之咎乎¶
彼巧則病彼愚則競覺之愈妄矯之非正不雲而雷龍¶
何施哉不鼔而舞枹何為哉匪豫孰導匪覉孰釋一塵¶
不飄見大師力<md:KR4c0095_SBCK_009-3a>¶　　　　兵部恩門王貞公贊¶
發粹而文藴和而秀徳無不尊名無不壽内專外濟氣¶
厚神全貞公在此千載聳然
<pb:KR4c0095_WYG_009-3b>
　　　　相國老君¶贊
道尊教主帝系仙源牢籠天壌施掌羲軒施於孝孫克¶
隆聖祚分祐攸宜忠賢是䕶¶
　　　　今相國地藏贊¶
南陽公夫人彭城郡君憂紀既祥追奉皇考吏部公繡<md:KR4c0095_SBCK_009-3b>¶地藏菩薩一軀瞿慕戚容力成至願圖於夫人為内兄¶
得請而贊云¶
三界同倫六幽莫際聖有佛縁極之無滯相不可覩理
<pb:KR4c0095_WYG_009-4a>
不可窮人有䖍懇感之則通孝實女師功惟婦徳成茲¶
妙絶申報罔極¶
　　　　為東都敬愛寺講律僧惠確化募雕刻律疏
竊¶¶以化化無窮逓成遷染孜孜不倦方導沉淪啟秘藏<md:KR4c0095_SBCK_009-4a>¶而演毗尼熏戒香以消煩惱風波未息横智鷁而難超¶
繩墨可遵制心猿而有漸豈容穿鑿但致紛挐雖設諭¶
於三乘同歸覺路盖防微於羣品共稟成規汛洒六塵¶
攝持萬行寧俟空林宴坐方為觧脱之門令必大地周
<pb:KR4c0095_WYG_009-4b>
遊皆詣清凉之境盖能仁之警䇿也今者以日光舊疏¶
龍象宏持京寺盛筵天人信受迷後學競扇異端自¶洛
城罔遇時交乃楚印本漸虞散失欲更雕鎪恵確無¶愧
專精頗甞講授逺欽信士誓結良縁所希龜鏡屯<md:KR4c0095_SBCK_009-4b>¶(缺/)津
梁靡絶再定不刋之典永資善誘之方必期字字鐫¶銘
種彗(缺/)而不竭生生親眷遇勝會而同聞敢期福報¶之
徴願允標題之請謹疏¶
　　　　澤州靈泉院記
<pb:KR4c0095_WYG_009-5a>
嚴飭祠宇乃助教之方大雄氏存亦不固避者非欲¶自奉
也盖不崇不侈無以聳動羣品俾堅嚮善之心耳¶帝夢
可徴華縁巳熟山川人祇罔不薦欵故自京邑以¶及遐
裔勝槩相望皆奠厥居中條發於蒲趨於良傑出<md:KR4c0095_SBCK_009-5a>¶而為
太行則天壇不得不冠盖華嵩爭勍日觀也其北¶川壑
㑹流盤欎萃自髙平西顧以至靈泉極矣泉之¶為靈非
惟利物亦當滋潤所及不育毒螫也其院東向¶顯豁亘
為大川端門洞闢正與旭日相迓豈梵書之所謂¶震旦
<pb:KR4c0095_WYG_009-5b>
者此其證哉且有為無為於我不礙施之則若涸¶其中
用之則必滂其外皆拯濟之大權也今禪宿洪密¶長老
俗姓劉氏本儒家子自直詣石霜契其大指煩而¶不擾
動而必周初自清涼厯覧以至是山乃納材栖之<md:KR4c0095_SBCK_009-5b>¶所遇
太尉李公駐軍髙平首資葺搆逺近道俗莫不歸¶嚮今
蒲留隴西左揆節常因題紀亦備贊揚則密公之¶道益
隆矣凡制經樓齋堂若干間架又塑羅漢潔刻之¶相以
漸化服而後日集方丈敷演上乘自江北渡以¶至魏晉
<pb:KR4c0095_WYG_009-6a>
之郊其俗堅悍難誘今則悉為佛人矣且善教¶童儒雖
或指摘其書亦累言反覆曉諭當自釋矣若¶典教積於
前鞭撻駭於側將竄匿之不暇詎肯説而從¶命哉律刑
也經誥也禪說乃誘勸之宗辨其性而後入人<md:KR4c0095_SBCK_009-6a>¶耳故其
道至隠其功至博不可廢也常念蓄役之外下逮¶傭𨽻雖
豢養至豐莫不苦於受制殊不知羈鞅之勞或¶能避免
而方寸之内不形不聲牙蘖牢萌詫其力者愈¶不能爭
以此淪䧟死生之域厯刼不能自脱其苦何如¶哉噫苟
<pb:KR4c0095_WYG_009-6b>
非三世之尊夷山斡海六祖親授捩其鉗鐵長¶老繼作
磨昏抉瞶則彼㸑膏鑊而勇於自浴者雖糜爛¶其身猶
未悔也今乃聚其徒侈其居永為一方䖍仰之¶所俾福
恵皆殖則密公之績焉可抑没哉耐辱居士病<md:KR4c0095_SBCK_009-6b>¶且死不
忍其門人慧依慧海之勤請也直紀其事惟以¶漏略為
愧¶
　
　¶司空表聖文集巻九
¶
<md:KR4c0095_SBCK_010-1a>¶
<pb:KR4c0095_WYG_010-1a>
欽定四庫全書
　司空表聖文集巻十　　　唐¶　司空圖　撰
　　雜著¶
　　　壽星集述　　　　　擢英集述
　　　觀音懴文　　　　　迎脩十㑹齋文
　　　雲臺三官堂疏　　　十會齋文
　　　注愍征賦述　　　　成均諷
　　　　夀星集述
<pb:KR4c0095_WYG_010-1b>
　　　　　國史司馬先生辭榮歸隠朝中士大夫争以
　　　　　詩贈彚成巻軸號為白雲集余¶天祐乙丑嵗
　　　　　八月五日過僧閣僧云昨夜嘉祥西¶閣望
　　　　　老人星見為特明十四日朝參其日河南
　　　　　大尹¶奏老人星見因以壽星集目羣公之
　　　　　作云¶
自昔貞期不爽逸軌難留堯天大而必容豈獨追徃漢<md:KR4c0095_SBCK_010-1b>¶道亨而方至終亦超然未足濟時且資激俗宜經商畧
<pb:KR4c0095_WYG_010-2a>
乃稱捜揚若某者孤立多虞衰年謝病因耕巖而自給¶
非欲販山知在木而無堪便當為社(一作/神)莫敢張皇丘¶
壑擬議巢由且自頃求賢多因肆𤯝盖乘運泰莫顧才¶
難今上喆御臨元勲振服英衮贊翹勤之㫖幽人荷旌¶
賁之恩雖云例追亦謂優禮但巳伸拜闕况逼懸車冀¶
脩知難之規免冒梯榮之誚昔江表則賦詩而褒孔令¶
漢廷則出餞而寵疏翁時振孤芳實標勝事今也龍門<md:KR4c0095_SBCK_010-2a>¶廻望鶴盖交馳落日琴尊前朝圖畫想家山之醉石認
<pb:KR4c0095_WYG_010-2b>
客處之漁舟白首歸心黄花縁路來時不下漂零海上¶
之鷗去矣自憐放曠人間之世斯乃僅能忘怨庻可息¶
機敢慕髙風猥煩衆作詩家此會誰邀清夜之遊仙裝¶
不回别有白雲之集徒攀逸唱益愧餒才¶
　　　　擢英集述¶
名利之機古今相軋混惟一致私則兩忘或髙視於掞¶
天或雄張於擊水捨麟作鳯孰降等夷捐璧握珠互能<md:KR4c0095_SBCK_010-2b>¶輝暎遇則以身行道窮則見志於言各擅英靈寧甘頓
<pb:KR4c0095_WYG_010-3a>
挫自昭明妙選振起斯文榮雖著於方將恨皆纒於既¶
徃當西施之翫鏡不賞蛾眉豈伯樂之停車空收駿骨¶
乃使盛時才子翻銜泣玉之寃異代沉魂祗擲凌雲之¶
譽九原誰託千載徒懸思格前規用伸來者至若金犀¶
照灼紈綺追攀裕之則管樂通期峻之則彭韓絶倒人¶
人驥路雲臺之此日豪華處處鸞叢仙館則當時寥落¶
各銘鐘鼎競煥緹油恥發譽於雕蟲肯爭英於墨客世<md:KR4c0095_SBCK_010-3a>¶上之九霄梯級總阻爭先機中之五色煙霞無妨倍價
<pb:KR4c0095_WYG_010-3b>
知音嘿已作者何尤思慰窮津用徴逸藻想其黎黄洞¶
奏錦繡異陳涵經天緯地之源胷襟萬象驕晤月吟風¶
之態嵩華一毫固當觸興牢籠忘情蔕芥况牙絃入契¶
郢握稱珍欣傳賞奏之徴免茹投光之歎固巳翹心不¶
朽撫掌浮雲撡竒而角富驪泉炫采而誇勍魚域夫著¶
言紀事在演致於全篇賦象縁情或標工於偶句雖豹¶
文必備方成隠霧之姿而翠羽巳零猶稱凌波之玩誠<md:KR4c0095_SBCK_010-3b>¶欲兼捜於筆海亦當間掇於蘭叢人不陋今才惟振滯
<pb:KR4c0095_WYG_010-4a>
韻笙簧於騷雅資粉澤於風流事竊推公盖止交游之¶
内僭將罪我益知褒採之難題以擢英庻能聳聽有唐¶
儀曹外史司空圖¶
　　　　觀音懴文¶
伏以聖感至諴祥符吉夢久期瞻仰輙用莊嚴上以報¶
罔極之恩下以遂平生之願亦冀仁滋庻類福必旁臻¶
且自叨竊一名曉夕三省慮増隠慝有負深知以此歸<md:KR4c0095_SBCK_010-4a>¶心誠無愧色必也行欺暗室業墮分隂飾偽沽名穽機
<pb:KR4c0095_WYG_010-4b>
稔惡於家則﨑嶇自奉忍骨肉之饑寒於國則苟且求¶
容啄生靈之膏血是乃神惟必照鬼得而誅敢將瑕釁¶
之身曲累無私之照至若見持蹇分將觸禍機或不幸¶
以逢尤或求全而受毁即常希擁佑必保孤危况積疹¶
初平殊恩有自置齋生日用表成功所期刼盡微塵不¶
竭依投之懇慶流末裔共成香火之縁粗寫丹誠仰廻¶
𤣥鑒<md:KR4c0095_SBCK_010-4b>¶　　　　迎修十會齋¶文
<pb:KR4c0095_WYG_010-5a>
非才非望過忝過榮一舉髙科兩朝美宦遭亂離而脱¶
禍歸鄉里而獲安門户粗成簪纓免絶四十八年巳往¶
未省歸心百千萬刼常來豈迷善道令終可保止絶何¶
傷災疾所縈古今常理但雖勤懴悔未去羶腥大宜均¶
罪於鼔刀小合誤傷於失手况蚊䖟之類屢有傷殘僕¶
乘之勞時加箠楚或存或没若重若輕並願各遂逍遥¶
永祛寃結目前眷屬世世相逢身後林泉生生自適仰<md:KR4c0095_SBCK_010-5a>¶慈悲之宏誓成幽顯之勝因蠢動有情沾濡共泰
<pb:KR4c0095_WYG_010-5b>
　　　　靈臺三官堂¶疏
盖聞元胎秉粹真極設官貫日星而洞六幽攝品彚而¶
尊三府雷鞭電抶未窮捜逷之威鬼伏神藏盡在指撝¶
之列容光必照暗室難欺人倫知教義之宗天吏振綱¶
條之目密宏善貸普濟羣生固宜上報君親下援戚屬¶
槖千金而喜捨盡鑄尊儀傾百寶以裝成别崇秘殿共¶
伸䖍懇永締良縁使人靣狗心不殘賢而害善銅頭鐵<md:KR4c0095_SBCK_010-5b>¶額自崩角而摧牙免陷危機皆逢懿網况此觀地連名
<pb:KR4c0095_WYG_010-6a>
嶽境勝𤣥都在厯覧而可知乃衆星之所集一池菡萏¶
時時而雪裡生香五夜泬寥往往而峯前仙樂聞於肸¶
蠁雅合歸依今則自屬時艱多嗟力罄壊簷不葺朽壁¶
難圬塵䝉而廟貌全隳蘚駁而天衣半禠莫能起敬但¶
速退殃將希保佑之功合發脩崇之誓倘使丹青克煥¶
結搆重新必慿香火之因永㧞沉淪之苦幽眀洞感罪¶
疢咸祛家遊不死之鄉國慶無疆之祚烹妖斮魅免助<md:KR4c0095_SBCK_010-6a>¶虐於三蟲控鶴羇龍笑摧枯於一鹿别置金天之社
<pb:KR4c0095_WYG_010-6b>
長¶為玉帝之神凡願列名庻同不朽¶
　　　　十會齋文¶
夫萬殊苦惱仁慈普救於幽冥十㑹區分王道同歸於¶
平等當觳觫求哀之地是噞喁就涸之時闢夷路於前¶
程遏騰波於沸鼎欲使天人共感存沒均休乃此日設¶
齋之意也况值豐穣方滋仁壽宜屬大衆共締良因無¶
縁則三道寶階如登劒樹有願則十方淨域便越塵區<md:KR4c0095_SBCK_010-6b>¶今則妙供巳陳散花乍雨維摩赴㑹捧瑞露以同沾羅
<pb:KR4c0095_WYG_010-7a>
漢飛空曵危峯而亦至齋衆某等或轅門上列或金穴¶
豪家將雛則驥子超羣命侣則厖眉狎至軒車競路士¶
女傾城法鼓雷硠震泉扃而動鑰天香馥烈擁日氣以¶盤
空於是跪捧寶鑪連標玉軸冀將功徳奉此莊嚴伏¶願
諸王及五道六曹真官永作尊神益匡善道使幽冥¶共
仰靈蠢知歸緡繒不讓於樂輸齊潔復申於衆懇諸¶曹
並受羣品旁沾伏覬過去尊靈見存家眷皆慿䕶念<md:KR4c0095_SBCK_010-7a>¶免
怖沉淪恃王心而若恃私心觀地府而如觀天府必¶致
<pb:KR4c0095_WYG_010-7b>
清凉山上逢異鳥而先告吉祥黒暗室間遇神獸而¶别
廻照燭雖營魂遊岱去住無常而苦海登舟寃沉共¶濟
生生隨願免在殊鄉處處安居便同極樂凡聞仙梵¶遽
脱羈塗用顯含靈咸蘓密宥¶
　　　　注愍征賦述¶
夫垂象著文炳靈叶爽擅流宗於筆海則時仰龜龍駭¶
掞𦸼於天庭則國資雲雨至若金羈角勢錦字爭妍兼<md:KR4c0095_SBCK_010-7b>¶吞漢魏之雄逈跨風騷之域宏材獨振何代無竒愍征
<pb:KR4c0095_WYG_010-8a>
則會昌中進士盧獻卿著明所作華胄間生冠五百年¶
髙視靈璣在握照十二乘非珍馭縱壑以濤驚竦驅崦¶
而電軼懇超言象特映古今而妬沮揚蛾妖輕笑鳯惜¶
嵗華之易晚嗟桂魄之&KR0317;期舊國蟬催縈盈别怨芳時¶
雁度浩蕩羈愁嗟去郢以抽毫悵征秦而寓㫖鏘洋在¶
聽梗槩可陳觀其才情之旖旎也有若霞陣叠鮮金縷¶
暎天鴛塘匝碧芙蓉曙拆濃艶思芳瓊樓詫粧煙霏晩<md:KR4c0095_SBCK_010-8a>¶媚鮫綃拂翠其雅調之清越也有若縹緲鸞經譻譻媚
<pb:KR4c0095_WYG_010-8b>
空瑶簧凄戾羽謦玲瓏幽人嘯月雜珮敲風其遒逸之¶
壯觀也則若雲鵬逈舉勢&KR0191;天宇鰲抃滄溟蓬瀛倒舞¶
百萬交鋒雄稜一鼔其寓詞之哀怨也復若血凝蜀魄¶
猿斷巫峯咽水警夜寃燐靄空日魂慘淡鬼哭荒叢其¶
變態之無窮也則若月弔邊秋旅恨悠悠湘南地古清¶
輝處處花暎秦人玉洞扄春澄流練直淼然自極斯盖¶
縁情紛狀觸興冥捜廻景物之盛衰制人臣之哀樂窮<md:KR4c0095_SBCK_010-8b>¶微盡美排古轢今自體變江南氣凌鄴下互分工拙¶莫
<pb:KR4c0095_WYG_010-9a>
可抑揚競耘寂以捜竒則思縈飛動徒牽庸而綴學¶則
格滯蚩埋唯彼邀能是稱入巧泛鋪輕綺縱弄彈丸¶若
雅律之方調八音協暢類非烟之不染五色相鮮名¶逈絶
於長淮芳鎮留於千古况愚通家著分縂角忘年¶舟中則
韻仰神仙席上則價饒鸚鵡破琴傷逝無復知¶音夢筆
摛祥頻驚借彩佇談交之可作歎寶鍔之徒懸¶猶幸斯
文備存遺跡合符増感涕下何從昔兩漢辨騷<md:KR4c0095_SBCK_010-9a>¶方聞注
釋三都待引即叩賢豪寄測妙以騰褒屬當仁¶於命世
<pb:KR4c0095_WYG_010-9b>
豈伊孤陋合遽討論將研㫖逺之機巳盡汲深¶之力附
修名而不朽量璅慧以多慙粗析指歸難酬顧¶遇衒微
明於合璧敢議爭英洞節奏於璇宫竊期攀嚮¶
　　<md:KR4c0095_SBCK_010-10b>¶　　成均諷¶
臣聞元胎凝象標噐府以飛芒曜魄諧神閱環天而肆¶
㑹瑶山激響流妙靡於蹌鸞嶰谷搜音寫玲瓏於嬉鳯¶
叶六氣則生植必茂文八音則錦繡相宣既象物而省¶
風乃昭功而示徳周旋盡美損益隨時清廟嚴標肅和
<pb:KR4c0095_WYG_010-10a>
鳴而侑饗柴壇殷薦受繁祉以貽休備緝化之𤣥機契¶
窮神之妙用故以感動天貺紀綱人倫蕩迅羽而落丹¶
霄帖驚波以澄紺海誘歸昌於瓊樹一變標祥導舞佾<md:KR4c0095_SBCK_010-11a>¶於瑶階三苗罷祲揄揚盛業粉飾𤣥猷足使鶴列呈妍¶
騁飛容而合緒龍罇䘮味超浩歎以違齊而大樸久雕¶
迷風益扇浮音薄思雅曲沉英要(平/)眇靡漫之娛競嫋¶
㛹娟之奏金華翠羽逾備飾於充庭去雁吹蓬巳無資¶
於易俗紛葩莫辨流辟萌生司成廢齒胄之文端委昧
<pb:KR4c0095_WYG_010-10b>
防民之制雉門災起誰懲燕女之荒鳯鳥徳衰無救闗¶
雎之亂頺波競爽詭趣繁興咿注狂㑹於四夷叛衍扃¶
(缺/)于六噐瓊樓月榭爭飄亡國之音桞翠花紅偏惹迷<md:KR4c0095_SBCK_010-11b>¶樓之態况乃髙臺騁望團扇傷秋少年狹路之期晩歲¶
他鄉之感行人贈恨折楊桞以徘徊隴水分流望秦闗¶
而幽咽芳樹褭相思之意巻衣追舊寵之懽烏啼則有¶
怨於遲遲子夜則如憐於脉脉漢殿之雲娥一去方¶士
招魂淮王之仙馭不歸小山留唱鵾雞輟曉碣石申壯
<pb:KR4c0095_WYG_010-11a>
士之悲寳鍔雄鳴獨禄訴分天之憤鴛鴦締思蛺蝶攖¶
情襄陽之穠艶驚神鄴下之無愁不返江天浩麗杳春¶
思於龍舟綺閣嬌嬈嫓仙姿於玉樹莫不旁羅綴賞分<md:KR4c0095_SBCK_010-12a>¶被
謳謡芳情盡寄於絃中巧變逾新於濮上悟晉臣之¶竊
視其乃衰乎徴單于之格言將焉用也復有南鄰宴¶衎
北里追隨繡軸争奔蘭堂洞敞鬭輕盈而入坑逞夷¶冶
以乗春名編協律之籍妙軼總章之觀𤣥雲起唱絳¶樹
分行法嬰之暫賞人間净琬之曽誇掌上翠娥低斂¶儗
<pb:KR4c0095_WYG_010-11b>
畫扇而初凝鳯翼旋披躡染香而不印緑蘿山畔徒¶有
傳名金閣樓中猶應掩嫮輕埃漸弭泛空碧之横雲¶曳
緒黎收失凌波之迴雪既而麟麛罷饗龍轡傾夕簇<md:KR4c0095_SBCK_010-12b>¶紅
艶於金擎灔蘭英於琥珀瑶釵遞紛粉鏡齊勻炫華¶藻
之新装捧重霄之寳器凄鏘縹緲輕颸漸拂於花叢¶怨
鵲和鳴上客潛驚於烟際雕筵讓促玉斚横飛墮珥¶&KR0755;
顔牽裾屢舞牋霏彩筆遞申嬿婉之情月曉蓮塘更¶亂
雞人之唱必使傾懽買笑悵歸路於太行失意沉情¶怜
<pb:KR4c0095_WYG_010-12a>
霜鋒於使客且秦圖啓霸先翰嬋媛之工楚劔宣鋩¶寧
謝優倡之拙龜山逺蔽迷津則原類吹毛魚藻陳規¶式
宴則唯思在鎬繁華託好淪誤忘歸盛徳何觀雅音<md:KR4c0095_SBCK_010-13a>¶斯
䘮愉心炫目俱媒越禮之譏異軫分流彌㑹相遥之¶概
猶是史遷銜涕憤沉湎於衰周荀朂披丹願儀刑於¶往
古迺曰陛下含微握契映調露之微蹤馭道斯和等¶咸
池之積潤雙龍肅駕爰欽九辯之神八鳯迎祥再覩¶咸
英之荐非烟毓媚應玉燭以登祥皓質依仁樂神風¶而
<pb:KR4c0095_WYG_010-12b>
暢律雖循機之思必無謝于繼韶而制俗之規猶未¶臻
於放鄭夫南薰北鄙禍福相淫感物窮微興亡是繫¶繁
聲罷奏建武之貞範斯存妖珖無容太初之芳<md:KR4c0095_SBCK_010-13b>¶塵可挹
得不翹襟酌訓經慮防奢揖璇璣飬命之符受¶帝女昭
華之琯探靈測化但累黍而無差思古妍幽将¶一䕫而
可任懸衡睿㫖合契乾心追六代之英華汰百¶王之繁
縟斯時豈容蘇䕫席勢(缺/)獨見以邀能髙肇憑豪仰¶羣
儒而徇已變唯尚質貴在揚清動以敷愉綽之仁義¶非
<pb:KR4c0095_WYG_010-13a>
簡節繁文之制不用於明廷非崇嚴煦育之姿不傳¶於
委巷使牛刀學製必箋武邑之猷鷺羽将持敢懼宛¶丘
之刺然後返歌鸎於海嶠維舞驥於璜臺魚龍息曼<md:KR4c0095_SBCK_010-14a>¶衍
之陳鞮譯沮兠離之獻掖庭絃吹先罷賞於材人司¶𨽻
紏繩次申嚴於權石倘蓮舟帝子獨貽招隱之詩綺¶殿
台臣别奏登封之頌酒唯洽禮遽無縱於流連樂則¶縁
情但取優於名教俾春濃上苑空凝桃李之情月滿¶西
園寂寞芙蓉之艶式敷圍範交暢人情澄積樂於一¶時
<pb:KR4c0095_WYG_010-13b>
靡清風於四表豈復平西長史薦淑麗以希恩司律¶中
郎恣哇咬而被寵則必三雍八佾休僭濫於豪門春¶誦
夏絃服祗庸於胄子自然調元演慶開瑞律而貫天<md:KR4c0095_SBCK_010-14b>¶人
革俗遺華&KR0008;鴻鈞而明揖讓臣業慙待叩思謝識微¶巴
歈傳錦里之謡象舞鬭青衿之致孤桐韜響惟均雨¶露
之濡泗石含清未冠雲韶之節編蓬返素誓擊壤以¶成
歌汗簡潛心警奪朱而増憤實願希風正始擬響元¶音
敢推傷化之源克裕閑邪之範景徽猷於顕慶酌雅¶韻
<pb:KR4c0095_WYG_010-14a>
於開元坐鎮澆訛式清緇蠧是用撤書竦志慕高允¶之
芳規企日裁成繼翁卿之讜議春臺自煦舞希金奏¶之
和下曲難投猶阻鈞天之薦諭錦屏而託諷徒欲輸<md:KR4c0095_SBCK_010-15a>¶忠
仰魏闕以兢魂翻同濫切¶
　
　
　
　
<pb:KR4c0095_WYG_010-14b>
　
　
　
　
　
　
　
　<md:KR4c0095_SBCK_010-15b>¶司空表聖文集巻十
