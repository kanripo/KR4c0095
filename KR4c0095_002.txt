# -*- mode: mandoku-view; -*-
#+TITLE: 司空表聖文集
#+DATE: 2015-09-11 08:38:27.080047
#+PROPERTY: ID KR4c0095
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0181-002司空表聖文集-卷第二.
<pb:KR4c0095_SBCK_002-1a>¶
司空表聖文集卷第二　一鳴集¶
　雜著¶
　　與李生論詩書¶
文之難而詩之尤難古今之喻多矣而愚以為辨於味¶
而後可以言詩也江嶺之南凡是資於適口者若醯非¶
不酸也止於酸而已若鹾非不鹹也止於醎而已華之¶
人以充飢而遽輟者知其鹹酸之外醇羙者有&KR0001;乏耳¶
彼江嶺之人習之而不辨也宜哉詩貫六義則諷諭抑¶
<pb:KR4c0095_SBCK_002-1b>¶
揚渟蓄温雅皆在其間矣然直致所得以格自竒前軰¶
編集亦不專工於此矧其下者耶王右丞韋蘓州澄澹¶
精緻格在其中豈妨於遒舉哉賈浪仙誠有警句視其¶
全篇意思殊餒大抵附於蹇澁方可致才亦為體之不¶
備也矧其下者哉噫近而不浮逺而不盡然後可以言¶
韻外之致耳愚幼常自負既久而逾&KR0116;缺然然得于早¶
春則有草嫩侵沙短冰&KR0127;著雨銷又人家寒食月花影¶
午時天(上句云隔谷見雞/犬山苗接楚田)又雨㣲吟足思花落夢無憀¶
<pb:KR4c0095_SBCK_002-2a>¶
得於山中則有坡暖冬生筍松涼夏健人又川明虹照¶
雨&KR0035;宻鳥衝人得于江南則有戌鼓和潮暗船燈照島¶
幽又曲塘春盡雨方響夜湥船又夜短猿悲減風和鵲¶
喜&KR0149;(宋夲/虚)得於塞下則有馬色&KR0052;寒惨雕聲帯晚飢得¶
於䘮亂則有驊骝思故第鸚鵡失佳人又鯨鯢人海涸¶
魑魅&KR0068;林髙得於道宫則有碁聲花院閉幡影石幢幽¶
得于夏景則有地涼清鶴夢林静粛僧儀得於佛寺則¶
有松日明金像苔龕響木魚又觧吟僧亦俗愛舞鶴終¶
<pb:KR4c0095_SBCK_002-2b>¶
卑得於郊園則有逺陂春旱㵕猶有水禽飛(上句緑&KR0035;/連村暗黄)¶
(花入/麥稀)得於樂府則有晚粧留拜月春睡更生香得於寂¶
寥則有&KR0012;螢出荒池落葉穿破屋得於惬適則有客來¶
當意愜花&KR0036;遇歌成雖庶㡬不濵于淺涸亦未廢作者¶
之譏訶也又七言云逃難人多分隙地放生鹿大出寒¶
林又得劍乍如添健僕亾書久似憶良朋又&KR0012;嶼池痕¶
春漲滿小欄花韻午晴初又五更惆悵廻&KR0012;枕猶自殘¶
燈照落花(上句故&KR0038;春歸未有/涯小欄髙檻別人家)又殷勤元日日欹午(宋/夲)¶
<pb:KR4c0095_SBCK_002-3a>¶
(作/舞)又明年(上句甲子今重/&KR0190;生涯尺自憐)皆不拘於一㮣也盖絶句之¶
作本於詣極此外千變萬状不知所以神而自神也豈¶
容易哉今足下之詩時軰固有難色倘復以全羙爲工¶
即知味外之㫖矣勉旃某再拜(宋夲無/此三字)¶
　　題栁栁州集後¶
金之精麄效其聲皆可辨也豈清于磬而渾於鐘哉然¶
則作者爲文爲詩格亦可見豈當善於彼而不善於此¶
耶思觀文人之爲詩詩人之爲文始皆繫其所尚既專¶
<pb:KR4c0095_SBCK_002-3b>¶
則搜研愈至故&KR0014;&KR0721;其工於不朽亦猶力巨而闘者&KR0001;¶
持之噐各異而皆能濟勝以為勍敵也愚常覧韓吏部¶
歌詩數百首其驅駕氣&KR0020;若掀雷扶電撑抉於天地之¶
間物状竒怪不得不鼓舞而徇其呼吸也其次皇甫祠¶
部文集所作亦為遒&KR0483;非無意于淵宻盖或未遑耳今¶
於華下方得栁詩味其深搜之致亦深逺矣俾其窮而¶
克夀玩精極思則固非璅璅者&KR0127;可擬議其&KR0278;劣又嘗¶
觀杜子羙&KR0021;太尉房公文李太白佛寺碑賛宏㧞清厲¶
<pb:KR4c0095_SBCK_002-4a>¶
乃其歌詩也張曲江五言沈鬰亦其文筆也豈相傷哉¶
噫後之學者褊淺片詞隻句未能自辦已側目相詆訾¶
矣痛哉因題栁集之末庶禆後之詮評者無或偏説以¶
盖其全工¶
　　休休亭¶
休休也羙也既休而其(一作/具)羙在焉司空氏禎貽谿休¶
休亭本濯纓也濯纓為陜軍所焚愚竄避踰紀天復癸¶
亥&KR0010;滿稔人安既歸葺於壞垣之中構不盈丈然遽更¶
<pb:KR4c0095_SBCK_002-4b>¶
其名者非以為竒盖謂其材一宜休也揣其分二宜休¶
也且耄而瞶三宜休也而又少而墮長而率老而迂是¶
三者皆非救時之用又宜休也尚慮多難不能自信既¶
而盡遇二僧其名皆上方刻石也其一日闉顧謂吾曰¶
常為汝之師也昔矯於道銳而不固為利慾之所拘幸¶
悟而悔&KR0005;復從我於是谿耳且汝雖退亦嘗為匪人之¶
所嫉宜以耐辱自警庶保其終始與靖節醉吟第其品¶
級於千載之下復何求哉因為耐辱居士歌題於亭之¶
<pb:KR4c0095_SBCK_002-5a>¶
東北楹自開成丁巳嵗七月距今以是嵗是月作是歌¶
亦樂天作&KR0019;之年六十七休休休(一本止/二休字)乎且又殁而¶
可以自任者不增愧負於家&KR0038;矣復何求哉天復癸亥¶
秋七月記¶
咄諾休休莫莫伎倆雖多性靈惡賴是長教閑處著休¶
休莫莫一局碁一爐藥天意時情可料度白日偏催快¶
活人黄金難買堪&KR0016;鶴&KR0002;曰爾何能答言耐辱摸¶
　　山居記(中條)¶
<pb:KR4c0095_SBCK_002-5b>¶
中條蹴蒲津東顧拒虞鄉&KR0138;百里亦猶人之秀發必見¶
於眉宇之間故五&KR0280;頍然為其冠珥是谿蔚然涵其濃¶
英之氣左右函洛乃滌煩濟賞之境㑹昌中詔毀佛官¶
因為我有谷之名本以王官廢壘在其側今司空氏易¶
之為禎陵谿亦曰禎貽云愚以家世儲善之祐集于厥¶
躬乃像刻大悲跂新搆於西北隅其亭曰證囙證因之¶
右其亭曰擬綸志其所著也擬綸之左其亭曰修史朂¶
其所職也西南之亭曰濯纓濯纓之窓曰一鳴皆有所¶
<pb:KR4c0095_SBCK_002-6a>¶
警堂曰三詔之堂室曰九籥之室皜其壁以模玉川於¶
其閒備列&KR0038;朝至行清節文學英特之士庶存聳激耳¶
其上方之亭曰覧照懸瀑之亭曰瑩心皆歸於釋氏以¶
栖其徒愚雖不佞猶幸處于鄉里不侵不侮處于山林¶
物無夭伐亦足少庇子孫且詎知他日復覩睟容訪陳¶
跡者非今兹誓願之証哉久于斯石庶㡬不昧有唐光¶
啟三年丁未嵗記¶
　　注&KR0598;征賦後述¶
<pb:KR4c0095_SBCK_002-6b>¶
武宣之間籍&KR0139;地者雖無如梁韓数公以雅實自任而¶
能振㧞後進然士大夫宴㳺之&KR0786;猶㦯時道文學以佽¶
助執事者而盧君尚以䜛擯致憤于累千百言亦猶虎¶
之餌毒蛟之飲鏃其作也雖震邱林鼔溟漲不能快其¶
咆怒之氣且科爵之設是多得于彼而少䘮於此(宋夲/無得)¶
(少二/字)侈其虚而歉其實彼或(一作/惑)充然自憙而又以拱¶
黙相持曽不知謂設于晷刻之間(一作日月設/于晷刻之間)蠅翔而¶
螢腐耳然則著明幸于弃黜而&KR0014;以&KR0598;征争勍千載之¶
<pb:KR4c0095_SBCK_002-7a>¶
下吾知後之作者有歐血不能逮之者矣其所得何如¶
于彼哉且上自聖智下至豪特之士得于文學者多矣¶
豈一靈運之狂而可沮辱天下之竒偉哉况靣墻而悸¶
&KR1230;者何翅于此耶愚前述雖已恣道其遒壮悽艶矣而¶
終不能研其才外之致是以擲筆狂呌&KR0009;之他生又嘗¶
著擢英引以雪詞人之憤其㫖亦屬于盧君且凡禀精¶
英(一作/爽)之氣是或有智謀超出羣軰一旦憤抑肆其筆¶
舌亦猶武人逞怨于&KR0289;刄也俾其無所控告驅于讎敵¶
<pb:KR4c0095_SBCK_002-7b>¶
必貽家&KR0038;之患矣然則據&KR0096;而蔽善者得不常以此危¶
慮哉¶
　　題東漢&KR0019;後¶
儒衣而武弁者人望而畏之是威其徳也必有&KR0894;戈待¶
之者矣君子救時雖切必相時度力以致其用不可則¶
静而鎮之以道訓服苟厲&KR0289;氣果於撃搏道不&KR0014;化力¶
不能制是&KR0005;濟時重困故元禮之徒終致鈎黨之禍至¶
於張儉又不能引决(宋夲/以)區區之身雖(宋夲無/此字)殘壊天¶
<pb:KR4c0095_SBCK_002-8a>¶
下何禆於吾道哉陳太邱之容衆郭有道之誘人其意¶
未嘗沮物彼亦不厚其毒利害可見矣且鷙獸不革其¶
&KR0064;麟不足為仁也惡鳥不息其鳴鳯不足為瑞也况彼¶
二三子甘逞於&KR0096;豪呶呶以至於大亂哉惟據正而&KR0014;¶
屈己者庶可與&KR0096;¶
　　貽王進士書¶
辱示製述甚非&KR0001;宜敢不以所説陳於左右哉楚宋交¶
怨而使在其間宋人有得玉于境者遇楚使適至誇示¶
<pb:KR4c0095_SBCK_002-8b>¶
之楚人謀沮其玉請先譽于宋國既獻宋果怒曰玉産¶
於吾土而價張于吾讎是欺我也不果售今吾守道固¶
窮且&KR0060;文學之譽是邪競沽虚者之讎嫉也吾子之才¶
固竒矣乃以所贄寘於吾懐是玉未適於市而噪者已¶
盈于門矣必曰不投知于司空氏必曰不受知於司空¶
氏則雖吾子之竒必足速得志於時矣舎是無他術也¶
所貺益腆不敢&KR0036;柙幸詳其意勿冐時之所忌¶
　　太原王公同州修堰記¶
<pb:KR4c0095_SBCK_002-9a>¶
洛自西北趨大河盖同源於積石伏而乃離發而復合¶
耳故其水皆渾而悍&KR0064;難制然左輔土田賴之為膏壌¶
堰雖勞不可廢也而又振泥加厚水&KR0020;益仰去故治之¶
治之勤日倍也大中末州南堰壊久不能復比&KR0010;旱蝗¶
関畿尤困咸通五年太原王公自中書舎人出牧是&KR0022;¶
思所以利人者亡易於此乃省公用節私費僦徒賦&KR0229;¶
躬親率勵得健吏于珏授以成規亦既集事而中作雨¶
甚川壑㑹流雷風蹴雨而鼓之益肆狂嚙雖有力者堅¶
<pb:KR4c0095_SBCK_002-9b>¶
百仞之阜亘為其防亦不能禦&KR0020;明矣必俟志誠克敷¶
旁資感効耳公晨往河壖跪陳牢醴既以隂雲潰穴功¶
倍人悦翌日堰乃成水折而東皆&KR0002;導而徒令邑里交¶
賀合樂以迓之流聞京師中外以為&KR0038;&KR0159;時&KR0038;家兵役¶
屡興漕輓已絶故自淮汴至于河潼之交百敖皆刳人¶
無所仰視之者雖己&KR0166;食亦若街餒而返農飢卒怠何¶
以振其威力哉関中不涸之轍必本是堰公果成之以¶
明大計雖旋亦决敗而功緒足遺後人矣七年秋愚自¶
<pb:KR4c0095_SBCK_002-10a>¶
蒲獲展䞇見之禮出次近坰備得其事因著于篇以彰¶
勤濟之志云¶
　　與惠生書¶
足下某贅於天地之間三十三年矣及覽古之賢豪事¶
跡慙企不暇則又環顧塵篾自知不足為天下之贅也¶
噫豈非才不足而強者耶雖然丈夫志業&KR0042;之猶恐自¶
跼誠不敢以此為惮故便文之外往往探治亂之本俟¶
知我者縱其狂愚以成萬一之效壯心未决俛仰人羣¶
<pb:KR4c0095_SBCK_002-10b>¶
今遇先生俾僕得以盡論顧修本討源然後次苐及於¶
濟時之機也唐虞之風三代非不&KR0102;也頼聖人先其極¶
而變之不滯耳秦漢而下時風益澆視之而不知其&KR0102;¶
矯之而不知其變質文莫辨法制失中侮儒必止泥儒¶
必削則士大夫雖有自負雅道者既不足以鎮之而又¶
激時時之怨耳漢魏之際其&KR0102;益極懲馬融胡廣之流¶
(流/易)故李膺鷙而峻誡何晏桓範之俗則王衍簡而清矯¶
之而不和滯之而不顧始以&KR0011;聚相扇終以浮黨見嫉¶
<pb:KR4c0095_SBCK_002-11a>¶
以至於國家皆瘁不寤也悲夫故愚以為今欲&KR0063;時之¶
病即莫若尚通通不必叛道而攻利也隘則驅之以讎¶
已&KR0035;政之基莫若尚法法不必任察而嗜刑也弛則怠¶
之以陷人捨此二者伊周不&KR0014;為當今之治苟在位者¶
有問于愚必先存質以究實鎮浮而&KR0134;用使天下知有¶
所竟而不自窘以罪時焉噫有必不&KR0014;辨之于言者有¶
之矣未有無其心無其言可以垂名於不朽者且一家¶
之治我是而未必皆行也一&KR0038;之政我公而未必皆行¶
<pb:KR4c0095_SBCK_002-11b>¶
也就其間量可為而為之當有以及於物不可為而不¶
忘亦足以信其心必曰俟時而後濟其仁盖無心之論¶
夫百人並廹于水火可皆救之斯幸矣不可皆拯則&KR0005;¶
竭力救其一二耶&KR0005;髙拱以視之也幸先生以質於時¶
賢審其有心然後編次第之説再拜¶
司空表聖文集卷第二¶
