# -*- mode: mandoku-view; -*-
#+TITLE: 司空表聖文集
#+DATE: 2015-09-11 08:38:27.118025
#+PROPERTY: ID KR4c0095
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0181-003司空表聖文集-卷第三.
<pb:KR4c0095_SBCK_003-1a>¶
司空表聖文集卷第三　一鳴集¶
　雜著¶
　　疑經¶
經曰天王使來求金又曰求車豈天王之使私有求於¶
魯耶不然傳聞之誤耳若諸侯之使來求金則謂之求¶
可矣若致天子之命徴於諸侯其可謂之求耶且率土¶
之人與其貨殖皆一人之所有父之財守於其子則用¶
否莫不恭命其可謂之求乎春秋之㫖尊君卑臣豈聖¶
<pb:KR4c0095_SBCK_003-1b>¶
人為魯不為周耶書云天王狩于河陽尚為晋侯諱召¶
天子豈不為周諱其過哉縱天王制用失節多取於諸¶
侯如欲垂誡即書於周史可矣若書于諸侯之史是悔¶
恡其貨而侮王命也王𥙊亦不供矣必非聖人之文也¶
必若王人責其稽命則&KR0154;不書曰天王使某責貢金倘¶
以取金為不文(宋本無/不字)曷不曰天王使某來徴貢金亦¶
譏在其中矣以是愚疑仲尼書天王使來(句/&KR0376;)求金是使¶
乎私自求而懲之也不然求與責文或相近傳寫文誤¶
<pb:KR4c0095_SBCK_003-2a>¶
焉不爾何子夏之徒不&KR0014;措一言哉舎是而譏訶皆小¶
小者爾¶
　　疑經後述¶
愚為詩為文一也所務得諸已而已未嘗摭拾前賢之¶
謬誤然為儒證道又不可皆無也常得柳子厚封建論¶
以為三王𣗳置盖𫝑使之然又有是萇𢎞之辯意其多¶
於救時今夏孫郃自淮陽緘所著新文而至愚雅以孫¶
文不尚辭待之頗易及見其卜年論又聳然加敬今鍾¶
<pb:KR4c0095_SBCK_003-2b>¶
陵秀士陳用拙出其宗人嶽所作春秋折&KR0454;論&KR0190;十篇¶
贍博精緻足以下視両漢迂儒矣因激剛腸乃有詆&KR0052;¶
之説亦疑&KR0052;文誤耳盖急於時病言或不得其中亦欲¶
鼔陳君之鋭氣當有以復於我耳時光化中興二年¶
　　復陳君後書¶
吾既以疑&KR0052;為後述矣今年夏陳君果復致累百言且¶
援榖梁之&KR0003;欲以質吾吾熟視其書率意而荅之足下¶
所復云云非不知也且夫謂之求則固當偕受其譏矣¶
<pb:KR4c0095_SBCK_003-3a>¶
雖然舅姑之疾且餒茍力不&KR0014;制其悍婦則必羸其聲¶
求哀于一飯豈忍誚之乎吾本朝之臣耳豈敢誨其苞¶
茅不貢之漸耶千載之下必有知言者不多譚¶
　　與極浦書¶
戴容州云詩家之景如藍田日暖良玉生煙可望而不¶
可置於眉睫之前也象外之象景外之景豈容易可譚¶
哉然題紀之作目撃可圗體𫝑自別不可廢也愚近有¶
虞鄉縣樓及柏梯二篇誠非平生所得者然官路好禽¶
<pb:KR4c0095_SBCK_003-3b>¶
聲軒車駐晚程即虞鄉入境可見也又南樓山色秀北¶
路邑偏清假令作者復生亦當以著題見許其柏梯之¶
作大抵亦然浦公試爲我一過縣城少留寺閣足知其¶
不怍也豈徒雪月之間哉佇歸山後㸔花滿眼淚廻首¶
漢公卿人意共春風(上二句/楊庶子)哀多如更聞下至於塞廣¶
雪無窮之句可得而評也鄭雜事不罪章指亦望呈逹¶
知非子狂筆¶
　　月下留丹竈¶
<pb:KR4c0095_SBCK_003-4a>¶
詩題五字乃直真仙之詞也邵陽某縣(句/絶)人或聞其山¶
實異齋禱積稔果有蹈空而至者渉筆附楹久之乃罷¶
去既而&KR0827;視木文則字皆隐&KR0120;成列矣某年中亷帥上¶
聞且命鑱其&KR0483;跡蔵於郡&KR0492;其後爲刺史李岫所得今¶
𫝊於孫君豈精契之所感致耶光啟三年秋八月既望¶
愚𫉬覩於王官别業噫跡雖𩔰竒道必體正故爲物怪¶
之所中者見之莫不洗然盖其事目撃可數也吾知挾¶
邪佞以冐進者亦當膽慄自廢豈俟圗𪔂然犀而後辨¶
<pb:KR4c0095_SBCK_003-4b>¶
姧妖之詭態哉綴之全篇以志誠敬且期自警云泗水¶
司空氏記¶
月下留丹竈壇邉𣗳羽衣異杳人不&KR0116;殘夜鶴分飛朝¶
㑹&KR0004;元盛&KR0382;瀛舊侣稀瑶函真跡在妖魅敢&KR0045;威¶
　　與臺丞書¶
中丞閣下某昔者常從其友於都邑之鄙其鄰&KR0369;有善¶
藝卉木者或從之鬻于都下未嘗不亟售而返人謂之¶
曰里市所貨皆資生之所𨵗尚有提之汲汲而不克售¶
<pb:KR4c0095_SBCK_003-5a>¶
者今&KR0369;晨往暮歸未嘗少滯其所鬻何哉&KR0369;曰鬻植之¶
道雖夲於天時亦且診於人情耳盖視其人夸其居侈¶
則所翫者必欲朝[炫-ㄙ+ㄥ]其葩夕味其實矣彼或以勁正自¶
處所植必慕賢良吾皆揣之各衒其所欲焉有曝滯之¶
患哉今閣下前為小宗伯實振惟公之舉庶不孤吾道¶
矣况憲府僚屬繫夲朝之輕重是尤宜於慎擇也會昌¶
中杜牧之為&KR0024;闕陪賀客於孔氏之門獨斂板而前言¶
御史丞風威在取人之得失乃薦邢群焉今有邢賁者¶
<pb:KR4c0095_SBCK_003-5b>¶
乃群之猶子雅志貞獨且以名節自任其所任其𫠦為¶
亦足&KR0026;其所志愚以是輙有里&KR0369;之説盖待吾憲丞不¶
薄矣且自古推心茍不望報於其人則未有不堅於著¶
效者愚所任不私而已苟謂言者之輕而舎諸亦非敢¶
以為恥又有王駕者勲休之後於詩頗工於道頗固但¶
其所知方在顯清之地不敢越境以輸其珍耳所與論¶
詩一首亦輙緘獻其他當俟閣下操人柄救時艱而後¶
敢以志英豪之事業者逹於執事庶不驅之讎敵也再¶
<pb:KR4c0095_SBCK_003-6a>¶
拜¶
　　書屏記¶
人之格状或峻其心必勁心之勁則視其筆跡亦足見¶
其人矣歴代入書品者八十一人賢傑多在其間不可¶
誣也&KR0038;初歐陽(一作/虞)之後継有名公元和長&KR0159;間先大¶
夫初以詩師友兵部盧公戴從(宋夲/從後)事於啇於因題記¶
(宋夲無/記字)唱和乃以書受知於裴公休辟倅鍾陵及徴拜¶
侍御史退居中條時李忻州戎亦以草隷著稱爲計吏¶
<pb:KR4c0095_SBCK_003-6b>¶
在蒲因輟所寳徐公浩真跡一屏以為貺夀凡四十二¶
幅八體皆備所題多文選五言(此下一夲有/詩其二字)朔風動秋¶
草邉馬有歸心十&KR0190;字或草或𨽻尤為精絶㦯綴小簡¶
於其下記云怒猊抉石渇𩦸奔泉可以視碧落矣先公¶
清旦披翫殆廢寢食常属誡云正長詩英吏部筆力&KR0483;¶
氣相資竒功無迹(宋夲無/迹字)儒家之寶莫踰此屏也但二¶
者皆羙神物窺爱必當奪璧于中流飛鋩于烈火也殆¶
非子孫之所可存耳庚子嵗遇亂自虞邑居負之置於¶
<pb:KR4c0095_SBCK_003-7a>¶
王城别業丙辰春正月陜軍復入則前後(宋本無/後字)所蔵¶
及佛道圗記共七千四百卷與是屏皆為&KR0069;燼痛哉(宋/夲)¶
(無哉/字)今旅寓華下於進士姚顗所居𫉬覧書品及徐公¶
評論因感憤追述貽信後學且兾(宋夲作真兾/傳夲訛作且)精于賞¶
鍳者必將&KR0071;有詮次光化三年八月三日泗水司空圖¶
銜涕撰録謹記之(宋夲無/之字)¶
<pb:KR4c0095_SBCK_003-7b>¶
¶
司空表聖文集卷第三¶
